[eh-hans]

449.37 |2|
1.
König Hans un seine Kinder,
sein Sohn Líioon und dessen Frau Flooregúnde, seine Tochter, die Kaiserin, und deren Schicksal

|1| Aínmool is dër 'n groev wizzin, dan hä 'n groet slos haivt. dan hä ain faun un ään fent haivt. nu is dan broer is up diu dette gans falsk. hi un sin dette häb't oor'n gans ni' fargung kun. un hi hä 'n ring haivt, dan hä fel túugënt biisíttiin, hi hä 't aber nich wust. un
15	dan ring drëcht hi all digge ur sin finger. nu gungt hi uum 't slos herdum un yar litk huun lapt him tääft an. nu gungt hi saa in 't gedanken, un dreit mittan (mit dan) ring an sin finger 'erdum un thanket, weer diin swester doch saa 'n litken huun as dan, den kuun yu di doch nich farkláf bii diin állers. as hii


449.38 |1|
2.
nu iin kumt in 't slos, da is sin swester weg, un nein minsk wet, wer
25	yu blivin is. un hi hä dait nich wust, dat dan ring deer schiil an wer. nu dä dan oel groev allerwegen husseiken uum diu faun. nu is dan fent oft far 't farhøør, wut hi nicks fon sin swester wet. den da allers wittert dait ja nich, dat yu in 'n teev farwandelt is. un dan broer hä diu swester gar nich liTH mucht. da allers sint swer
30	mísselk um diu faun, allein ya kant 'er ja nicks to do, ya kriget hiri nich wider. nu lapt diu litk teev deer up dait grein laun 'erduum, nu kumt deer gansen grúun-ríikën buur mit sin wain. nu ropt diu litk tev: ya sult hiri doch mitnimme, yu is fon Gad un fon all minsken farlat't, un yu hä in twein di nicks to itten haivt


449.39 |1|
3.
nu springt dan bur fon de wain un hilpet diu litk tev up de wain, un sin wüf nimt hiri up schoet un slait hiri mantel úur hiri. da qua diu litk tev jen yam, wut ya hiri nich hárbarg kant, nütsen kan yu yam
5	alwail nich do, thionsten kan yu yam nich leist den ya wasketen ya ring sáafël (sa feel) itten, deer yu nauch an haid. da qua dan bur un sin wüf, dat ya häbbet gans nein bener un uk nein nah famíilii, yu sil äärv wizze fon all yar kaptooel, fon all yar gø'øder. nu is diu litk tev sa früntelk un yu springt bi dait wüf herdum, un yu gungt
10	urlongs 'nup hiri schoet un bislicket hiri. nu wul wi de tev in 'iri ruh lait. nich fir fon dait dåårp der wunnet än olen bur, dan hä thre fenter. dan jungst


449.40 |1|
15
4.
deerfón dan hat 'n gansen grúundúumën, dan hat Hans, dan mut all mening un aiven yar bri gor fiuur mit rapstree, un sin foer un mam un sin beiTH broring da kriget noch all aiven ooiiflader na yar suur
20	bri, duum Hans kricht aber nicks as sin sur bri, den mut hi sin fü'ttuu all keim macki, un den kan hi na bäd gung. nu kricht dan alst bror in sin, dat hi wul up reiz gung, hi wul in de warlt henoon. da qua dan middelst, den wul hi dait uk, un tolauk wut ya wit farthioen kant. da qua dum Hans, allein wul hi nich iin bliv uk
25	nich. da schellt ya him all de haid sa full, sa 'n ainfalt, weer dan weg wul? "e, qua diu mam, hi wul weg


449.41 |1|
30	5.
un yam noch schimp un schan an hálii; hi sil man iin bliiv, sa 'n ainfolt kant ya nargens bruuk, hi sil hiri watter un tåårf hali un 't itten gor fiur. "na, qua hi, dait wul hi nich, ya sint man mit yar beiTHen, yar bitik itten dait kant ya sülst gor macki. nu racht diu
35	mam da beiTH broring jéeder noch 'n ooiiflader un 'n më'twurst mit. Hans kricht aber 'n stuck druch swart broed mit 'n stuck siz. nu gunget da beiTH  broring up yar eevëntü'ür weg. nu gungt Hans uk weg. nu thanket Hans in him, dat deer wunnet 'n gans grúunríikën

bur, dan hää nich kind af kü'ükën, deer thanket hi, deer wul hi weg, wut hi deer nein arbeid krig kan. nu kumt hi deer, ropt hi fon goden di,


449.42 |1|
6.
nu kumt deer 'n litk tev herdut springen, freiget hi diu litk tev, wer de bur un sin wüf sint, hi weil gern arbeid hab. "och hä'ärë Gott,
10	qua diu litk tev, de bur un sin wüüf sint all beiTH doed, un de ganse kroem is híriins; yu hä wail arbeid far him, hi sil man iven mít hiri gung, won hi dan bült holt kort hauen hää, den sil hi bi hiri kumme, den wul yu him biitáli. - nu hä hi dait holt kort hauen, un gungt na hiri to, nu racht yu him 'n gans hóntël ('n haun full) jil, yu täält 'er
15	't gans nich änmool. nu gungt hi weg heniin mit sin jil. qua diu litk tev jen him, hi sil doch ja wider kumme, yu hää altid arbeid far him.-


449.43 |1|
7.
nu sint sin broring sint inkimin mit nicks. nu kumt hi uk, nu smit hi deer 'n por hontel up tääfel, un qua "deer is hingstschiit." da qua
25	diu mam, dait hää yu ja quiTHin. as hi weggingen is, dat hi yam schimp un schan anhing, dait jil hää hi stillin, kant ya up yar allerdigge noch in 't gat kumme, de hiller is so god as de stiller. "e, quiddert da broring, ya häb't nicks farthioend un hi sa feel; deer is hi nich éerëlk bi kimin. nu gunget ya wider ut mitooren, beiTH
30	broring gunget yar strasen, un Hans gungt sin strasen uk wider, gungt wider na sin litk tev to. as hi dër nu wider kumt, da freiget hi hiri, wut yu uk arbeid far 'im hää. da qua yu fon ee, won hi wul den sil hi hiri heG


449.44 |1|
8.
bisniTH in de tuunn, den wul yu him god dërfár bitali. nu gungt hi bi un bisnith hiri heG. as hi 't dain hää, da hallet hi hiri, da is diu
40	heG gans ëcht biisníiTHiin. da racht yu him noch mool sa fel, as yu 'im 't erst mool roet hää. nu gungt hi wider weg heniin. nu kumt hi *far* sin broring, kumt hi *far* iin. nu queelt diu mam 'im, hi sil 't hiri tääl, weer hi bi all dait jil kumt. "na, hi wul 't hiri *nich* tääl. nu kummet sin broring wider mit nicks, häbbet iven sa feel, dat ya ään
5	di lib kant. da qua hi, dait hingstschit kan hi nauch krig. da broring sint him sa falsk, dat ya staunt him na 't léevent, diu mam wul 't aber nich hab, dat ya him wit do silt. nu gunget ya toom


449.45 |1|
10
9.
thrä'äden mool ut. kumt hi wider bi sin litk tev an. won hi kumt, den kumt yu him al in de meit springen. nu freiget hi den wider um arbeid. nu gungt yu mit him un wizt 'er 't |2| - wíistert? |1| him 'n bült
15	holt an. as hi dan bült holt kort hää, da gungt hi wider na hiri too. da settert yu him fon allerhant lecker itten un drinken up, wut 'er man is. as hi dait itten un drinken nu up hää, da qua yu jeen him: siizáa, nu wul yu him bitali, dit is dër 't lest mol wail, dat yu him sa bitalet as 'n teev, dait schicksal, de yu nu to erwarten hä, dait mut
20	yu sjo, hu dait auflapt; hi sil 'n stöövken mit fiuur mitnimme, nu sil hi dait in dait holt beit, sil all dait holt deeruur beit, un won


449.46 |1|
10.
dait fiuur am fellsten bant, den sil hi hiri dër toomíd 'noon smit, un
5	eer yu farband is, sil hi thre bunker nimme, ään uut hiri far saum bein un ään ut hiri lääft ä'äftër bein, un ain lith ut hiri riG. da thre bunker da mut hi in sin knapsäck hool, da bidüüdert thriu grein liacht, un den is yu erleizd. man hi mut 'er 't nein minsken tääl. da qua hi, dait dää hi nich, hi smit hiri nich in dait fiur. da qua yu,
10	dait sil hi doch man do, den is hi geluckelk, un yu geluckelk. nu smit hi hiri dër 'non, mut hi hiri dër den ja 'noon smiit. as yu da meist farband is, da nimt hi da thre bunker dër auf, un da sint snéewíit. unner diu


15	449.47 |1|
11.
wéerën tid kummet da twein brooriing uk wider iin. da freiget ya, wut Hans uk iin wizzin hää? qua sin mam fon "na, yu hää him no'
20	ni' blauket. "Gottlof, quiddert ya, den sittert hi nu doch far sin stillen, kumt hi doch sinleTHig nich wider. as 't fiur farband is, da is diu litk tev wider 'n minsk. nu is de kuuts klooer mitte (mit de) hingster dërfár, un yu gungt 'er oon
25 sitten, un faret na hiri slos too, un hi blift deer noch, un macket dan kroem up schiir, un farkáft all dait gø'ødër, huus un hof. nu kumt de kuutsk un hálët


449.48 |1|
30
12.
him uk. nu kumt hi in 't slos nu kumt hi erst in ään pizel, is nimmens; kumt hi wider in 'n pizel, - is wider nimmens; gungt hi deer wider hendöör noch wider in 'n pizel, in dan thrääd pizel is
35	noch nimmens oon - da thanket hi, hi weil dat hi wit to itten un to drinken haid, da stont et dër kant un kloer, itten un drinken un uk än bääd. da as hi íitiin, un drunken hää, da gungt hi na bääd. da kumt 'er mooger bleik minsk un brengt thriiuu grein liacht 'ërdíin; yu qua jen him, hi mut aber nich slaip, un dait to thriiuu nachten hento mut hi nich slaip, oors is 't noch farlirin. nu stont hi up, un it un drinket, un sjungt un floitket, dat him de slaip


449.49 |1|
5
13.
fargungt, un diggen slept hi un nachten wacket hii. as diu thrääd nacht nu farbii is "nu is dër 't slos uk erleizd", qua yu jen him, dait häb't da thre bunker un da thriiuu liacht bidü't, nu is yu erleizd un 't
10 slos erleizd, nu kant ya or'n fri. nu nimmet ya oren as wü'üffer un sjeeler, nu doot ya libbelbiioor un dronk, nu quiddert ya jen oren, nu weilen ya doch noch geerën na sin allers to, hu 't yam ging. nu wart de kuutsk un 'e hingster toriucht macket. nu farit ya mít oor'n weg na sin allers to. nu brengt hi hiri sa lang in 'n noebers hus, un
15	hi tjucht sin oel klattig kloeder oon un sin holsk on. da gungt hi weg na sin


449.50 |1|
20	14.
fooers hus. 3 "kiik, deer kumt uz Hans uk, quiddert da broring, klattig un eelë'ndiig." qua diu mam, ik mend, dat du al längst dooed werst, oder in de galg hiingst. "Gotts, qua hi, weerum dat hi dait sul, hi hää nein minsk wit dain: "ya silt wit to itten macki, hi hää uk
25	noch 'n wüüfminsk mitbroet, yu wul hi hali. da quiddert ya: "e, hi kan erst det bri gor fiur. "e, qua hi, dait hää hi sa monnich jeren dain, dait kan hi nu uk noch wail do. nu as hi sin bri gor hää, da gungt hi weg un hallet hiri. nu gungt hi weg na hiri to. nu qua hi, yu sil 't allergeringst pack kloeder oontjo, deer yu bíi hiri hää. dait
30	dää yu uk. nu


449.51 |1|
15
35	kumt hi mit híri an. nu kurrt ya düchtig up Hans, dat hi sa 'n minsk mitbreng kan, den ya sint man gering buren liuud, un ya häb't nich sucks lecker itten, as dait minsk wunnen is. nu gungt d' ool mam noch gau bi un macket 'n ooiiflader. as yu dan nu kloer hää, nu mut Hans 'n fät full bri hali. as hi iven ur de drempel is, da kippet sin holsk uum un hi slait mit de kumme full bri dille. da kurrt ya sa swer up him, dat hi hää 'n por jeer weg wizzin, un is noch sa duum, as hi altid wizzin hää. nu mut hi wider weg, un mut noch än kumme full hali, diu kricht hi geluckelk up tääfel. nu ittert ya all bri, un
5	Hans sin wüüf kricht noch ooiiflader


449.52 |1|
10	16.
dërtóo. nu qua Hans, dait minsk mut hir farnácht uk slaip. "e, ya häb't man ään pizel mit ain bääd uur, deer muttert hiri fenter up slaip. "e, qua Hans, den kan yu up sin bääd slaip, deer hi up slipin hää altid. "e, quiddert sin allers jen him, wut dait uk än bääd is,
15	deer hi up slipin hää. da quiddert sin allers jen him "hu hi sa 'n rik föörnääm minsk up *sin* bääd nøøg kan, hi hää mit d' neers in stree liin, un 'n siildauken bääd mit hoo dëróon up 'im haivt. "ah, qua hi, dait is hiri ainerléi.-
- nu kummet da fenter nich to hus; da blivet uut. nu kumt yu in
20	dan pizel up dait bääd to slaipen. nu gungt hi mit hiri. nu qua diu mam jen him, wut hi him nich scheemt, wut hi bi 'n frammiit minsk in 'n pizel slaip kan, dait dur hi ja nich! "e, dait hää hi hiri


449.53 |1|
25
(17.)
bilúvvet, in dan pizel, deer yu slip, deer sul hi uk on wizze. ya gunget mítor'n in pizel, un gunget bíioor'n up bääd. dan men, as ya upstaunt, da gungt hi na dait noebers hus to, der yu wizzin hää, un
30	nimt hiri best saumst pack kloeder un sin best pack kloeder. da kricht hi diu moget mit weg na hiri to. da freiget diu moget sin mam, weer diu geneedig frau is? da schiut dait oel wüüf in ään knot, wut ya 'n geneediige frau in 't hus häb't? "e, qua diu moget, wut ya dait nich wittert, hat Hans sin wüüf. yar ainfoltig duum
35	Hans, qua diu oel mam, dan kan sa 'n net rik wüüf nich krig.

nu kumt Hans in sin klattig kloeder an, nu freiget hi sin mam, wer dait pack is, deer diu moget deer broet hää,


449.54 |1|
18.
nu nimt hi dait pack un brengt dait 'nin pizel deer yu is, na hiri to. da tjucht yu hiri klooeder oon as prinsessin un hi as 'n prins, un ya häbbet sáafël (sa fel) góolgøøder an yam, dat da beiTH	oel un da
5	beiTH broring yar ogen fardunkelt. nu fattert hi hiri bi de haun oon un gungt 'nin yar pizel. nu qua hi, dait hat sin wüüf. nu qua dan for jen yam, dait hat sin duum Hans nu, deer hi sa oft to sin wüüf quiTHiin hää: "was will aus diesem Kindlein werden! da qua Hans jen yam, sin foor un mam silt mit, un sin beiTH brooring da kant
10	dait hus un gøøder hool, un mit oor'n deil, obschoons dat ya 't nich an him farthiooent häb't, den ya hä'bbet him sliucht biijéegënt, un déertoo is sin wüüf feel too goodhártiig, den sin wüf wul yam noch good nauch do, wiils dat hi blootsfrün mit yam is. nu wart de kuutsk


449.55 |1|
19.
kloor macket. nu nimmet ya a'ufbiischeiTH fon da beiTH broring, da
20	huullt as béenër un biddert yam, dat ya silt 'er 't yam fargívvë. da qua yu, ya silt man tofridder wizze, ya silt man tolauk, dat ya elk 'n god wüüf kríigët, den wul yu yam glúckëlk macki. nu fáriit ya mit óoren na hiri slos to; da kriget ya mit ooren thre fenter un *ain* faun. unner da thre broring deer hää *ään* gansen grúun-kla'ukën unner
25	wizzin, dan hä'bbet ya Líioon nam lat't, dan hää de halv' warlt bithwungën

Nu waxt da bener up un wert groet. nu is dër 'n kööning. dan lat utgung dat sin faun sit in 'n barg farwúnsket; deer yu erleiz kan,
30	deer sil sin septer un kroon hab, un sin faun to 'n wüüf. man hiri kan sinleTHig nimmens erleiz, sa min as 'n kaaméel döör 'n näädeloog kan, den yu licht mit drachen un løøv un riiz far-


449.56 |1|
35
20
farwárët. nu kumt dait naariucht uk in *dait* slos bi kööning Hans un sin bener. nu qua dan klauk fent: deer hää hi groet plezeer an, mit drachen un løøven to striden. da qua sin for, won hi him heer wul, un sin maam heer wul, den sil hi dait lait. da qua hi fon na, dait
5	wul nich lait:
"deer nich woget, deer nich wint un de fallt de fint."

nu qua hi jen yam, ya silt yar best hingst sádel, deer ya up yar stall häb't. nu gungt hi naa sin mam to, yu sil him wit jil onpack. nu
10	packet yu him jil on, nu stont hi deerbíi. nu qua hi jen hiri, yu hää deer 'n papíir mit sa feel góolgøøder, dait sil yu him sjo lait. da lat yu 't him sjo. da sint dait golen ring mit déemant, sux, as dër bool nein in de warlt mo sint, un golen halsgesmeid, un golen ked. nu qua hi jen hiri, yu sil him deer
15


449.57 |1|
21.
'n poor golen ring fon reik, un diu keed, diu hálskeed. daa qua yu
20	jen him, hi is ja 'n narr, hat ja wit far wüüffolk to brúuken. "e, qua hi, hi mi 't up 'e reiz noch wail nø'ødig wizze. da qua yu jen him, yu wul him liavver jil mo mitreik, hi sil doch uum Gottes willen nich hiri góolgøøder mitnimme un dait farkóoep. hi smeichelt him sa früntelk bi hiri in un yu mi him sa gern liiTH dat hi sa klauk is, dat
25	yu racht him thre fon hiri golen ring, un hiri geringst hálskeed. nu nimt hi sin kúffert mit jil un da up 'e hingst. nu rit hi erst weg, na dait kööningsslos to, wut dait uk weer is, dat diu kööningsdochter deer sit in dan barg. da quiddert ya: "e, dait is gans wer. da freiget ya him, wut hi deer weg wul. da
30 quiddert ya jen him, deer



449.58 |1|
22.
35	sil hi doch dánne bliiv, den dait hä al mónnich frech ritters yar leevent kostert, deer him ur 't haud weglauket häb't, den hi is man litk fon gewás. nu rit hi dër up loes, nu kumt hi far dan barg, far diu høølung, nu licht deer 'n groeten løøv, dan dää sin rachen sa groet
ippin, un qua jen him:
40	"du kleiner Erdwurm", un wul jen him striid: "ik nim' di to 'n

menbroed". nu wart Lion deer sa fargríllt fon, un haut to, un spóltert sin ään bein. da snaut diu løøv sa grimmig uum hiri to, un bit him än stuck uut sin hárnis. da haut Líioon wider to ä'äfter de løøv, un spoltert hiri 't haud. da licht yu doed. nu rit hi fääder 'nin
5	dan barg. nu licht deer 'n groet úunbändig drach. da qua dan drach
jen him:


449.59 |1|
10	23
"du kleiner Held"
un bispottert him. deer haut Lion sa grimmig to. da qua diu drach jen him, deeruum dat hi ain fon hiri fitk kort hauen hää, derum racht yu hiri noch nich gefangen; un won hi hiri uk gans
15	fersmettert, qua yu jen him, derum kricht hi doch nich diu prinsessin Flóorëgúndaa, den won hi noch sex treed fääder gungt, deer 's 'n íirzen durn, deer licht yar groet riiz far, dan wul him 't wail bidüüd. nu haut hi um him to, un haut hiri de oor fitk uk kort; da is diu drach noch sa krod, un qua: hii kricht nich de prinsessin.
20	da haut hi to, un haut hiri up two stuck, midden döör, da lat hi hiri lidz.

nu gungt hi fäärder, da kumt hi far diu irzen durn, diu is mit irzen schröötels


449.60 |1|
24.
toschröötelt. nu kloppet hi an, - lauket de groot riiz döör 't kóoiigat, un ropt deer herdut:
30	"was willst du, kühner Held? ich werde dich auf meine Achsel nehmen und die Prinzessin zeigen, die wird dich höhnisch belachen."
da wart Lion sa dull un sa grammíitërg, un haut jen de irzen ríichel an. da strecket de riiz sin ään eerm ut, un wul him mit sin haun ur
35	hauding smit. da wart Lion fargrílld un haut mit sin groet sáabel to, haut him ään eerm stuuf fon 't lif. nu is de riz noch sa spitsig up him. "um dan ään erm is hi noch nich farleegen, qua hi. da haut Lion wider fargrilld to un haut him de nazi auf. da biddert hi um genoed. da qua Lion, bi Gaad is genoed, man bi him nich. da haut
40	hi to,


449.61 |1|
25
un haut him 't haud auf. hi hää thre hau dain, sa 'n dicken hals hää
5	hi haivt. nu kumt hi fäärder. nu kumt de prinsessin up him an fliiúugen, un fallt far him up kníiën. da qua yu jen him, hu hi deer wail 'erdup kimin is bi hiri, dat da úungeheuer him nich uumbroet häbbet. da lat hi sin hárnis hiri sjo, dait is idel kloor blood. da steckt hi hiri ään fon da golen ring ur de finger un hi hangt hiri diu
10	golen ked uum 'e hals. nu gungt hi noch wider weg hendille un farlauket dan riz, un de løøv un de drach. as hi deer bi kumt bi de drach, da sit deer 'n buntrauk up. da qua dan buntrauk, hi sil dait ut de drach aufnimme, wo wet, weer 't noch god far is, deer kan hi noch wail gelúckelk döör weer. da qua hi,


449.62 |1|
26.
won hi de prinsessin man hää, den is hi gelúckelk nauch. "e, qua
20	dan buntrauk, hi kan 't doch far loes mitnimme, baad't et nich, sa schaad't et nich, hi mut 'er 't aber in 'n glääs do. "e, weer hi 'n glääs krig sil, hi hää hir nein glääs. "e, qua dan buntrauk, hi hää deer 'n kast staun, deer hää hi glü'zzuu oon, deer wul hi him ain aufreik. dait dää dan buntrauk uk. nu nimt hi dait hart in dait gläs;
25	nu sil hi na dan drach to gung, der sil hi sa feel blod aufnimme, dat dait hart unner gungt in dait gläs. dait blod nimt hi nu in dait gläs, sa dat dait hart unner is. nu gungt hi na de prinsessin to; - nu is yu fullig erleízd: nu saint ya 'n budde weg na hiri állers: "ya silt hiri 'n kuutsk mit sex hingster sain, yu is erleizd un


449.63 |1|
27
kumt dan un dan di to hus. nu saint ya 'n por hunnert seldoeten hiri
35	entjen, der hiri bigleit silt. nu kumt hi mit hiri to de barg herdut farin, mit ain fon hiri kóomermäädchen, (yu is mit hiri farwunsket wizzin). as ya nu fiif stuunn tääft de barg sint, da kummet yam al spililiud un trompéeter in de meit, un bigleitert yam gans na 't slos to, un da twohunnert seldoeten uk. as ya nu thicht bi 't slos sint, da
40	kumt hiri fooer un mam yam uk in de meit in 'n kuutsk, un ya huullt
far fraud. nu wart dait ganse slos biihíngen mit idel bunt. nu sil

deer 'n fääst wizze fon ágge digge lang, to gasteréeren, 'n groet fääst. nu wart Lion allein ríipiin bi de kööniing in 'n pizel. nu freiget de kööniing him, wut hi uk noch fermíilii hää, un wut sin allers noch libbet


449.64 |1|
28
won ya uk de allersliuchst bidder sint, de bi de strait gunget, sa silt
10	ya dër hooed un silt andeil an yar fraud nimme, un in sin allers yar téegënwart wul hi him septer un kroon urreik. "e, qua Lion, sin allers libbet noch as hi nich ors wet; as hi fon hus giingen is, da hä'bbet ya no' libbet, dait un dait slos deer wunnet sin foer un mam. nu weert ya glik all nøøget to dait groet fääst, da allers un da twein
15	broring un diu dë'tte. nu máckiit ya yam all up na Lion to. as ya nu kummet, 'n stuunn fon 't slos, da heert ya 't muuziik al. nu kumt de köning un sin wüüf un Lion un de prinses yam al in de meit. as ya nu bíioorën kummet, da farbúcket ya yam sáafël jen oren un haitert oren wélkum. da fattiit ya oren all in 'e eerm un mackiit 'n lang riig


449.65 |1|
29.
da gunget ya mítoorën up slos. da sjucht kööniing Hans sin wüüf
25	mitaińs, dat dait diu schiir Floorëgúndë is, yu hä hiri déemantën ring ur de finger, un hiri golen keed uum 'e hals, deer yu hiri fent mitroet hää. nu racht oel kööniing him sin sépter un kron, nu weert da beid allers freiget uum yar íinwilliichung to yar dronk. nu wart 'er mitaíns uk 'n pastor hallet to yar dronk. nu häbbet ya ruun agge
30	digge döör fiird.
Häuser gebaut un Kinder geboren,
und wenn sie nicht gestorben sind; so leben sie noch.

-
35	Kööning Hans sin faun diu hä nu noch nain mon, un is gans bíildënschíir. nu wúnnet dër gans fiir weg 'n kaizder dan halt hus mit sin ain maam, swester un brooriing hää hi nich.


449.66 |1|
40
30
diu maam reiket yaa aber nicks goods naa. nu gungt din kaizder

weg uum kööniing Hans sin faun. dait wul diu ooel maam nuu aabër gaar nich hab. állmool won hi sin hingst sádel lat un wul deer weg, den is yuu keim wüütënt in 't huus, nu qua yu jeen him, dat hi sil deer doch fon diu faun auflait, deermít dat 'er 't him den

5	hërnáast nich reoot. deer fraíget hi áaber all nicks na, hi wul hiri hab. nu qua hi jeen sin maam, hi wul 'n groet prä'chtig slos set lait, deer wul hi mit diu faun 'noon. nu is diu ool maam keim as won yu úunsinniig is. hi dää dait, hi lat 'n groet slos macki. nu gungt hi weg na kööniing Hans un fra'iget dan uum síin faun. "ee, qua kööning
10	Hans, wéeruum dat hi him yu ni' do sil? hi is 'n kaiźder, un


449.67 |1|
31
15	hi sülst is man 'n kööniing, man nu mut hi doch eerst sin faun raup lait, wut yu deerto qua, wut yu him uk liiTH mi, nu ropt hi hiri, yu sil bi him kumme. nu kumt yu un farniget hiri saa djooep far dan kaiźder. nu kricht hi al mitaińs saa 'n leev to hiri, dat hi is dër gans oon farkíimiin. nu fraíget dan fooer hiri, wut yu him wail liiTH mi,
20	dan kaizder. "e, qua yu, yu racht hiri will in hiri foor sin will, den
yu hää nain äärg úutër 't monfolk, alleiń liTH mi yu him jawaíl, man yu hää noch nii nain úumgong mit monfolk haivt. "e, qua hiri foer, aínmool mut 'ër 't eerst wizze, de kaízder wul hiri ja gans gelúckelk macki. "e, qua yu, geluck un úungeluck kumt fon Gaad,
25	yu kan júust sa god úungeluckelk wizze,


449.68 |1|
32.
as gelúckelk. - nu, de kaizder halt doch nich up mit fraigen;
5	toolë'st racht yu him det jáawood. nu wul hi al geern än di bistim to de dronk. hi blift deer diu nacht bi yam. dan oor di wart de kuutsk ánspond, da fárriit ya na sin slos to, der hi macki latt. da fartäält hi hiri dait all, hu 't wizze sil: dan pizel wul hi gans saum macki lait, deer wult ya mítor'n oon wúuni. nu farit ya wider mítoor'n weg na
10	hiri allers to, nu wart 'er ánstalt máckët to de dronk, sin ol mam wart aber fon allen nicks gewáar wils dat yu 't nich hab weil hää. nu kumt dan pastor un de dronk gungt an. nu saint ya weg na sin mam to, un saint hiri 'n gans sweer saum kuutsk far durn. nu gungt dan budde dër 'niin un nø'øgët hiri. da qua yu, wut hiri fent den
15	dronk do wul? nu qua dan budde fon e, tomen sil de dronk wizze


449.69 |1|
33.
20	nu tjucht diu ol hiri gans swer saum on, hiri állerbë'st siTHen wut yu hää. nu kricht yu 'n scháchtel, deer kricht yu wit wiit gøøder auf, dait dää yu in än paapíir, un dait steckt yu bii hiri. nu gungt yu 'nin de kuutsk henoon un fariit mítoor'n weg. as ya nu bi kööniing Hans sin slos kúmmet, da kummet ya all herdúut un entfánget hiri. da
25	kumt de kaizder uk mit sin breid in éerem. as diu ool maam yam nu sjucht, da is yu al mitaińs mit gift biisë'ttert, saa filaíniig is yu up yam. da thanket diu ooel: teif, iik wul di wail kriig." diu breid diu stont deer sa gottsfü'rchtig un sa uunschíilig, sa 'n god túugentsaam minsk as dër ain in 'e warlt is. nu gunget ya all mítor'n heníin un

30	sint fúller fraud. nu weert ya toohóoep givviin, un dan dronk duurt agge digge laang.


449.70 |1|
35	34
5 as dait nu riucht in dait best plezéer is, da drinket ya dü'chtig win un dait all uut golen bíikers. nu kricht ool hex dait wiit gø'øder uut 'e knápsäck un wul stilken in diu prinsessin hiri biiker wit doo, un

kricht et 'ër uk riuchtig un god on, un ään biidéenter sjucht dait, dat yu dait 'er oon dää. dan gungt gliiks weg un jut 'er 't weg, un settert de bíiker weg uur siid un hallet oors ään. dan oor meen farlauket de kööniing dan biker, un nu is hi gans gäärsgrein. de
5	kööning wul deer aber nicks fon leiv, dat yu sa slim is.

- da dronkliud farit nu all wider 'niin na yar huzu too: diu ool maam far't uk wider 'niin, un nu nøøget yu de kööning sin farmili sa feel un uk sülst dait jung breidpoor nøøget yu. ya farsprícket


10	449.71 |1|
35
uk all, ya wult hiri biseik. nu far't de kaizder mit sin jung wüüf na yar slos. dait is nu bíináa klooer. nu blivet ya noch sex wü'cke bii
15	hiri állers. as da sex wü'ckë uum sint, da gunget ya na yar slos too. da kricht diu faun sa 'n grooet utstjuur, dat de wains häbbet fíirtënnacht fariin uur hírii gø'ødër, den yu hää feel riiker wízziin as hii. diu ool mam is áaber gans fiilaíniig ur diu swéegerdochter un nu far all noch, dat yu saa feel gø'ødër hää. yu hää dait gans
20	slos úpsiird, dait glimt as won 't íidël gool un sü'lver is. nu líbbet da twoo jung mínsken gans fargnø'øgt mit óorën, sin mam, diu oel hex, diu kumt 'er urlóngs, den is yu sa leídiig mit yam, un inwendig is yu full gift un full wuut 'n kort tiid dernáa wart de kaiz'derin swánger, un hi


449.72 |1|
36.
kricht kriig mit de turk. nu sámmelt hi all sin seldóoten bíioorën,
30	all deer hi hää, all sin folk. nu mut hi sülst mit far de turkíi lidz. deer entstont nu 'n gánsën swéerën kriich fon, dat won de kaízder nain hülp kricht, den mut hii 't mit schánnen úurreik. nu duurt diu kriich saa laang dat diu kaízderin kumt in 'e wü'ükuu, yu is aber gans míssëlk (mismóodiig, tróoriig) dat hiri mon nich iin is. sin
35	mam bisocht hiri aber all digge, is dër bíinaahst náchten un díggen. nu wart yu ë'ntëlk entbúunen mit twein litk fë'nter. nu wul yu

uk schriv lait na hiri mon too, dat yu gelúckelk entbúunen is mit twein litk fë'nter; diu ooel mut aber de bre'iver all farséegel mit de kaízderin hiri pítschaft. de kaízder un sin wüüf häbb't jeeder 'n pítschaft fon ain


449.73 |1|
37.
10	slach. in dait gans stääd, un in de ganse warlt sint sucks pítschaft nich mo as da two. nu steckt diu oel steckt de kaízderin hiri pítschaft in de knápsäck. nu jáget yu ins wider na hiri hus to, na 't slos, deer yu heert, un nimt de kaízderin hiri pitschaft mit. nu gungt yu únnërwíis (unterwegs) as yu 'niin reist, sülst na 'n goolsmith too,
15	un lat saa 'n pitschaft macki as dan is deer yu deer hää, man hii mut hiri heíliig un djuur farsprick, dat hii 't nich uut siin brust gung lait wul, yu wul him dër dúbbelt far biitálii. hi macket in 'n gaúiicheit hiri dan pítschaft klooer. as hi nu kloer is, dan pítschaft, da brengt hi hiri 'n sülst weg. da thanket yu, nu is yuu klooer; nu
20	brengt yu hiri pítschaft wider na de kaizderin to,


449.74 |1|
38
25	un licht 'n wider up siin stíTHi deer hi liin hää, de kaízderin wart 'er aber nicks fon gewáar dat yu 'n haivt hää. un dan póstwi dan gungt an hiri slos longs, deer dan staavë't áltid mit da breíver weg mut deer de kaízder hab sil. nu fangt yuu áltiid da búddes up míttaa breíver. nu gungt yu bi, un nimt da buddes míttaa bréiver 'erdíin.
30	nu macket yu dan budde sa duun in wiin un nimt him dan breif auf. nu schrift *yuu* ään an de kaízder, dat sin wüüf hää twein jung huun bíriin, un dan farséegelt yu mit hiri éegen pítschaft, dan is juust sa as de kaízderin hiríins. as de kaízder dan breif kricht, is hii gans tróoriig, den hi is tróorig, hi kan de kriich nich win, un nu mit sin
35	wüüf deertóo, dat hi wët


449.75 |1|
39
40	nich, wut hi nu óongung sil. uur 'n dii af wit (ur 'n poor di) kricht hi wíider 'n breif, deer stont dait wider on, dat wut ya mit da twein

hun óongung silt. hi wart noch all farthre'itelker un all grammíitërchër, sin oel mam is aber riucht in 't spil, man dait wet nímmens. ur 'n di af three kricht hi wider 'n breif, deer stont oon, dat yu is good tofrídder, man wut ya mit hiri un da twein hun
5	óongung silt, hi mut doch uutslutsjóon reik, wut ya dërmit ánfang silt. da ropt de kaízder sin óobërst, hi sil 'n breif schriiv, dat ya silt hiri mit hiri twein hun wë'griucht, sa 'n wüüf wul hi nich hab, deer him jung huun bíriit. nu kumt dan breif deer bii de ka'izderin. nu hoolt ya dan breif noch gans fardä'chtiig far de kaízderin, yu
10	kricht him nich too sjooen


449.76 |1|
40.
15	un libbet sa in hiri aínfolt saa foort un wet fon nicks. nu diu oel uk, de káizder sin maam un biisócht hiri. da ropt dan oberst, dat yu sil ínsen bii hím kumme, hi hää wit mit híri too snácken. nu gungt yu den na him too in 'n píizel allein. da fartäält hi hiri dait, dat de kaizder dait schríiviin hää, dat de kaizderin sil wë'griuchtërt wízze
20	mit hiri twein jung huun. nu qua diu oel jeen da héeren, wéeruum dat ya deer den mit teívet saa laang, wut ya wail wíttert, dat de kaiz'der yam fon troon set kan, dat ya sin raid ni biifoolt? da quiddert ya all, dait kant ya nich doo, deer is yu gaar too good too, dën saa 'n good túugentsaam wüüf, as de ka'izder hää, sucks sint
25	'er nich feel mo in 'e warlt. nu wart diu oel hiri wuut noch grátter.


449.77 |1|
41.
30	da quiddert yu, den múttert ya noch wider na hiri fent tóoschriiv, wut yaa dërmít silt. nu dait doot ya, ya schríivet wíidër. nu gungt yu wider 'niin un fangt dan breif wíider up, deer na de kaizder too sil. nu nimt yu de budde de breif auf un macket de budde deeg duun wiider. nu schrift yu 'n breif in dan óoberst sin númme: "det is nich
35	allein good, dat sin wüüf twein jung huun hää, yu is him uk úuntreoo, yu halt mit yar úpperst biidéenter too, daa liibkóost áltiid mit óorën. as de ka'izder dan breif nu kricht, nu is hi keim wü'ütënt. nu is dër nich tiid af mënúut moo, nu silt ya hiri gliik úumbreng, dait lat hi schriv, ors won hi kumt, jáget hi yam all fon 't hof weg.


449.78 |1|
5	42.
as dan breif nu kumt fon de káizder, da laítert ya diu oel hállii, da quíddert ya jeen hiri, wut ya nu silt, ya hä'bbet saa 'n breif fon de kaizder kríigiin, dat ya duurt nu nich ain mënúut upschúuv moo. da qua diu ooel, wut ya hiri dan breif den no' ni' fárlizziin häbb't? da
10	qua dan ooberst fon na, hi kan' 't ni' doo, won hi sin thiiooenst uk

looes wart. "e, qua diu oel, dait wul all nich hilp, yu wul 'er sülst mit 'niin. nu gúnget ya 'niin na hiri to, un lizzet hiri de breif far. da qua yu, won hiri gëmáal dait biistímd hää, den wul yu him uk gëhóorzaam wízze, obschóons dat yu wail gans uunschíiliig is, sa
15	wul yu doch siin raid biifólg, man ya silt hiri noch ain fiaur un
twin-


449.79 |1|
20	43
twíntiig stuun bërdúun reik, dat yu hiri eerst biikéert. da qua diu oel, wut saa aínër hiri too biikéerën doo wul, deer twein jung hun bíriin hää? da qua yu: "och Gott, dër is 'n doch nimmer geriucht far Gaad". da staunt 'er twein biidéenters, da silt hiri úumbrëng. da
25	kumt all dait gezínd in 't gans hus un huullt un jámmert un wult hiri nich mist. da qua yu, dat yu gungt gliikgü'ltiig gungt yu mít yam, den hiri mon hää biifílliin yu sil stäärv, un dait wul yu nu uk - won yam 't aber naa dër tiid man nich reóot! - nu kricht yu hiri mántel, un dan slait yu uum; - nu gungt yu mit da twein biidéentërs
30	weg, deer hírii úumbreng silt. da twein jung hun smíitert ya eerst in 't watter, dránket ya


449.80 |1|
35	44.
auf. nu gunget ya mit hiri weg un brenget hiri in 'n grooeten djúnken walt. da qua yu jeen yam, dat yu wul hiri hals blooet mácki, won yu yam déernaa biijéegent hää, dat ya dait doo kant, den silt ya dait doo, den stont diu sün far yam. da quiddert ya fon naa, ya
40	kant 'er 't nich doo. - nuu hä'bbet da héeren áaber jeen da beiTH

biidéentërs quíTHiin, ya sullen hiri hart, un hiri tung mítbreng, dat ya sjoo kúunen dat yu úumbrooet weer. - nu lapt deer 'n jung reeh, diu kríiget ya, un slachtert hiri. da nimmet ya diu reeh hírii hart un tung un wiizt yam dait in 't slos. nu laitert ya diu kaízderin deer
5 farírrd 'ërduum looep in 'e walt; yu hää da biidéenters noch eerst farsprick must, dat


449.81 |1|
10	45.
yu hírii siinlë'THiig nich kü'nniig reik wul, oors wéeren ya úungëluckëlk. as ya deer nuu mit iin kummet, is diu ooel riuch' gëschä'ftiig, dat diu jung kaízderin an 'e kant is.

nu wul wi ins 'n óogënblick fon de kaizderin un fon diu oel still
15	swiig, un wult ínsen lauk, hu 't de kaizder gungt in de kriich.

nu kumt dait gerücht far Líioon, dat sin swóoger de krich nich hool kan. nu qua hi jen sin wüüf, dat hi wul him úpmacki, un wul na de turkii na sin swóoger, hu 't dan deer gungt. dait wul sin wüüf Floorëgúndë gans nich hab, dat hi dait sil, dat hi him in 't gevooer
20	reik sil. nu lat hi sin trúppen, deer hi hää, lat hi all bíioorën kumme. as da nu all bíioorën sint,


449.82 |1|
25	46.
da fiddert hi noch dait glääs, weer hi dait blood oon hää, un dait hart fon de drach, deer hi dooed slain hää, as hii Floorëgúndë wúnnën hää. deer kan hii sjoo oon, woo schiil hää, un woo nain schiil hää. nu reist hi mit sin truppen auf. in diu weerend tiid, dat
30	hi deer weg reist, lat ool hex da beiTH litk fë'nter weg breng in 'n walt, deer muttert ya yam henóon breng.- nu mut iik dait noch eerst quidder, dat diu ka'izderin dait nich wust hää, dat yu twein fë'nter krigin hää, yu hää mend, dat 'er 't twein huun wéeren, as diu ooel dait quíTHiin hää. un as diu oel da béener wë'graffet, da blift hiri
35	ring in 'e wíinëls biihángen, un da beener weert weg brooet na än äärmen mon too. un dan ään fent dan


449.83 |1|
47
hää sin litk finger místert an siin lääft haun un sin brooer hää ään toen moo haivt, as hi hab must hää. as ya noch litk sint, da lat diu ooel kaizderin yam fon dan äärm mon danne halli, aber dan äärm
5	mon bihalt dan ring, deer in diu wíinëls sittiin hää, as hi da
béener kríigiin hää. da beener weert nu 'nin 'n walt brooet, un nu kumt 'er 'n grooet løøv un nimt dan biidéentër da béener auf, un gungt 'ermít 'nin hiri høøl un racht yam tit, un dää yam nich ain koon. yu flü'ütket sa uum yam 'erdúum un mi yam saa geern liiTH.
10	da béener yar maam is nuu uk in dan éegënst walt, aber uunbiikánd. yuu hää yam monniichmóol blauket, man yu hää nich na yam tóo durst


449.84 |1|
15
48.
fon diu løøv. up lëst is de løøv to diu kaizderin hiri foot sitten gíingën un diu løøv hää hiri ánstëld, as won diu kaizderin yam man driist nimme durst. den hää yu ain 'n koos nimin to túutiikën
20	un den diu oor, sa liuúef hää yu yam haivt, den mínsken gëstált hää yuu deer nich feel too sjooen kríigiin.

As Líioon nuu bii siin swóogër kumt, da is hii gans tróoriig un gans míssëlk, den de Turk hää him al saa slain, dat hi hää nich feel folk moo uur. da qua Líioon jeen him, hi sul him man órdër sant
25	hab, den haid hii nich 'n mon farlíriin. nu silt ya ins ään di jéenoorën too fë'lt, de Turk un de kaizder mit Líioon. un tjoot ya beiTH jéenoor'n fon lidder de Turk un de kaízder


449.85 |1|
30
49.
nu kumt Lion mit sin folk bi diu or siid 'ërdúum fon tä'äften up. nu sloot ya de Turk, dat 'ër blift nich än mon uur, Lion kummëdéert yam. nu wul de Turk géeren fridder mácki, un hää all sin scháder
35	too. nu qua Lion jeen sin swóoger, dat fridder sil hi nich macki eer biifóor de Turk him all jeer sáafël jil racht, dat hi him diu scháder

wider ërsë'ttert deer hi him dain hää, un saa hi dait nich doo wul, sa sil in kórten tíiden gans Túrkslaun in ääsk lidz un nich 'n béen úurbliiv. nu sant de Súltan ään stavë't naa dan oor naa de kaizder too, dat hi wul him sáafël jil reik jéerëlks, dat hi him diu schader
5	wíider ersë'ttert deer hi líiTHiin hää. nu slúutert ya yar kontrák un sint good frün. nu rúumet ya up un wult na huus wider to, Líioon mit sin folk un de kaizder. nu


449.86 |1|
10
50.
gunget yaa dën up 'e reiz naa huus too. as ya nu únnerwiis mit ooren sint, da kant ya nich in ään di na hus to kumme. nu muttert ya deer in dait stääd múttert yaa 'n nacht bliiv. nu biistë'lt ya itten
15	un drinken un yar folk wart all buut deer biiléegert diu nacht. nu silt ya den itt' un drink de kaizder un Lion, - wart updë'cket. kaizder is aber noch immer gans tróoriig un níidërslain. qua Lion jeen him, wut hi nu noch immer troorig un níiderslain is, de kriich hää hii nu ja bíiliin un deer hää hi nain scháder bi, de Turk mut him all sin
20	schader ersë't. da qua de kaizder jeen Lion, hi hää 'n schíksaal haivt mit siin wüüf, hi wet ja 't is sin swë'ster ja wizzin, wut dait far 'n sanft prinsë'ssin wizzin hää; as hi uum hiri fraiget haid, da haid yu noch nii än mónspërsoon in de oogen blíckët haivt,


449.87 |1|
51
un nu weer yu eerst in 'e wü'ükuu kimin mit twein jung huun, un da
5	haid yu tóohiilën mit yar bidéenter. da fraiget Lion him, wut yu den noch libbet, "dai' 's nicks", qua hi. da qua de kaizder fon na, libben dää yu ni' mo, yu is wë''riúchtërt. dait haid hi ni' doo must, qua Lion jen him. diu soken wul hi dër wail bol herdut krig, dait sil hi man leiv, hat fálskiicheit, häbb't ya uur hírii dichtert.
10	nu farit ya wider yar wi weg na yar slos too. nu kummet ya dër dën ë'ntelk. hi fint siin wüüf nich, sin oel maam is der aber, gans geschä'ftiig. yu ë'ntfangt yam sa frü'ntelk un is saa fiidéel. nu qua Lion jeen him, dat hi mut bíigung un mut siin folk all far 't farhø'ør nimme. da nimt hi yam all


449.88 |1|
52.
ain far ain far 't farhø'ør. ya wíttert dër áaber all nicks fon. dait is
20	saa 'n gëhéemliichen krooem wizzin, quiddert ya jeen him, wegbrooet is yu, man ya weítërt nich weer wë'g. "e, qua Lion, deer is 't nich good mit, hi wul sin swë'ster hiri doeth wul hi den rä'ch, yu hää doch woo bii hiri haivt in 'e wü'ükuu, deer hiri húlpen hää. da quiddert ya, dan un dan dókter, dan hää híri húlpen, dan dókter is
25	gans fiir wëg farsë'ttert, dan hää gliik wëg must saa droo as yu entbúunen wizzin is." nu wart na dan dóktër tóo schríiviin. nu kumt dan dókter den ë'ntelk. nu kumt dan dókter uk far 't farhø'ør. da qua Lion, dat hi sil nu nich 'n wood farswiig, den deerfár hää hi mëdëtsíin bi him, dan dä'ätër kan
30


449.89 |1|
53
hii dër hërdúut kriig; dait mut ja bistráffët wizze, saa as ya 't mit
35	sin swester farfáriin häbb't. nu múttert da dër eerst hoed deer bi hiri wizzin sint, as yu da béener krigin hää. nu sint yáa dër, de dókter un de kaizder sin mam un än äärm arbeidswüüf, yu hää hóntlangër wizzin. nu fra'iget ya de dókter, wut 'ait weer, wut sin wüüf twein jung huun bíriin hää? "biiwárii Gaad, qua de dokter,

40	"wo dait quaa?" da qua de kaizder, hi hää ään breif uur de oor krigin, dat sin wüüf hää twein jung huun krigin, un yu is him

úuntreoo. da greóot diu oel kaizderin al, dat deer nicks goods fon herdut kumt. da qua de dokter, yu hää twein fë'nter bíriin, ään noch sómmer as dan oor, man dan ään an sin lääft haun failt sin litk


449.90 |1|
54.
fínger, un dan oor dan hää an sin saum foot 'n litken toen tooféel. Gotts, qua diu árbeitswü'üf, da sint yam in 'er nacht broet, deer
10	häbb't ya uk noch 'n ring fon, un da sint yam uk in 'er nacht wider aúfhallet, da häbb't yaa ánëlf wü'cke haivt. da qua Lion, ya silt 'n kunfóor mit fiur 'ërdíin brëng. dait doot ya da. da kricht hii siin gläs herduut, da kricht hi dait hart dër auf úutër 't gläs un licht 'er 't up 'et fiur, da springt dait hart mídden döör un dait in diu oel hiri
15	schooet, dat all hiri klooeder sint íidel blood. da qua hi, yuu is de úurhääber fon siin swester hiri úungëluck, yu is de ü'übeldääter. nu qua hi, nu wult ya uk witte wut yu doed is af wut yu líbbet. nu muttert ya him 'n wiit stuck paapíir hoed breng, 'n sneewiit


449.91 |1|
55.
stuck. nu kricht hi sin gläs mit dait blood. nu lat hi deer thriu drúpuuk blood up drúpuuk, ëlk drúpuk 'n hálvën fínger fónooren.

25 is yu nu doed, den gungt jéeder drúpuk blood frët döör dait paapíir 'ndöör, libbet yu nu áaber, den kummet fon da thriu drúpuuk blood 'n gans saum rooz. nu dait kumt 'erfon, fon da thriu drúpuuk blood wart 'n gans saum rooz fon.

nuu qua hii jeen de kaízdër, hi sil man good mood hab, sin
30 swë'ster líbbet noch. nu gungt hiri brooer bii un sant állërwéegen in 't laun 'ërdúum, wut ya nicks fon de kaizderin heerd häbb't? - na, ya häbb't 'er nicks fon heerd, is nicks fon to heeren. nu lat dan kaizder 'n groet máiltiid anriúcht dan oor dii. deer lat hi den all sin geriúchsheerën un all sin óoberst too nøøg mit him to íttën, un


449.92 |1|
56.
sin oel mam is dër uk, yu it uk mit. nu fráiget hi uum än góoden raid. nu quiddert ya jeen him, dait wult ya him wail tääl, dan ring mut hi hállii lait. diu ooel gungt 'n schúudër uur 't léevent. - un nu
5	silt ya toolauk, wut ya da twein bidéenters nich krig kant, deer
hiri 'nin de walt broet häbb't, huu da 't mit hiri farfárin häbb't. da déeners sint aber nich moo bi 't hof, da häbb't gliik yar aúfbischeiTH níimiin. nu weert da bideenters hállet. nu kúmmet ya. nu qua de kaizder un de kööniing jeen yam: ya silt de weerheit nuu
10	sprick, yam sil 'ër nicks uum dain wízzë, ya sint 'er jaa too biiórdërt. nuu fartäält ya 't an de kaizder un an de kööniing, dat ya dërtóo biórdert sint, un dat siin maam


449.93 |1|
15
57.
quíTHiin hää, ya músten de ka'izder siin raid doch biifólg, hi haid et ya schríivin, dat yu sul úumbrooet wízze, un won ya nich weilen, den sullen yaa biistráffët wízze, nu gunget ya na hírii too un
20	quiddert dait jeen hiri, nu is yu gans wílliig un slait hírii mántel uum un gungt mit: won yu den stäärv sil un stäärv mut. nu gunget ya mit hiri 'nin de walt henoon. da quiddert da twein bideenters jeen ooren: ya kant hiri nich úumbreng, yu is gaar too good wizzin. nu entbløøst yu hiri hals un qua: won ya 't doo kant, den silt ya 't
25	doo, man yu stäärft úunschíiliig. da quiddert ya jeen hiri: won yu yam farswäär wul, dat yu hiri siinlë'THiig nich heer af sjo lait wul, den wult ya hiri lib lait, den wult ya hiri farschoon, un ya kant 'er uk nich to kúmme, yu is gar |2| too


30	449.94 |1|
58.
good. nu seiket ya uum än tiir (ein Thier), dait wult ya slacht, un wult deer det hart un de tung aufnimme, dait silt ya breng to 'n
35	weerteiken, dat ya hiri úumbrooet häbb't, hiri hart un hiri tung. nu laitert ya hiri in 'e walt lib, un ya brenget dait hart un de tung fon

'n reeh far híriins in stíTHii. - nu qua de kaizder, ya silt man weg gung, ya silt 'n groet bilóonung hab, dat ya hiri lib lat häbb't; nu sil diu sóokën gans nau únnersocht wizze mit siin maam. nu wart 'er wë'gsant uum dan ring; nuu kúmmet ya mit dan ring. nu kan de
5	kaizder dan ring gëlíik, un yar stam stont 'er uk oon; da gungt hi mit dan ring na hiri too. da qua hi jeen hiri: "wes ist diesen Ring, du alte Schalkin?"-


449.95 |1|
59
nu kricht hi 'n por pooliitse'ien af bideenters, (dait weit ik nich) un
5	lat hiri in 't gëfë'nknis set, deer hää yu hiri sülst oon úphiingen. nuu häbbet ya all da breíver uk fúunen un híri pítschaft. nu sant hi ins 'n mool fon sin jäägers wolk up 'e jacht, wut ya nich wit fon hiri erfárii kant. naa - ya kummet wider un häbb't nicks heerd un häbb't nicks blauket fon hiri. nu muttert ya dan or di wider up 'e jacht, ya
10	muttert all di muttert ya up 'e jacht. nu sjoot da jä'ägers deer fon fiirens 'n høøl. nu wult ya deer géerën wëg un ya duurt uk nich good. - yaa wooget yam ë'ntelk doch. ään dan is nu gans biihë'rtst unner da jä'ägers, gungt mit sin liTHiin flint na diu høøl. as hi bii diu høøl kumt, da lidst deer two nácket béener bíioorën, mit mos
15	un blóoeder tóodëckët; dan jä'äger tjucht gau


449.96 |1|
60.
20	siin rock auf, un lícht dan up 'e gruun dílle. da gungt hi gau bi, un kricht da twoo nácket béener un wøølt daa in sin rock, un da lapt hi in 'n fúllen klets deer dánne mit da two béenër na sin hingst. hi gungt mitaińs up de hingst sítten mit da twoo beener in sin éerem; nu racht hi de hingster swü'üpuu - deer kumt de løøv tääft him an,
25	as won yu him íinschiooet wul. nu rit hi dërmít na 't slos to un d' løøv gungt tääft him an schríiën un gíirën man yu dä yam (nämlich ihm und den Kindern und dem Pferde) nicks. nu licht deer 'n léevent in 't slos, dat dait suck two saum beener sint, nu wart dan árbeider sin wüüf hállet, da fraiget ya hiri, wut dait da béener sint,
30	deer ya ánelf wü'cke haivt häbb't, un deer dan ring haivt häbb't? "e, qua yu, wut


449.97 |1|
35	61
'er 't twein litk fë'nter sint? "e, quiddert ya, dait sint 'er 't" - "dan ään failt sin litk finger in sin lääft haun, un dan or hää 'n litken tooen mo an sin saum foot, won ya dait häbbet, den sint 'er 't da eegenst beener, deer yam in 'er nacht broet sint"- "e, quiddert ya

wider, dait habbet ya", nu quiddert ya den, dait sint de kaizder sin béener. nu kriget ya gliiks gans kóstboor klooeder oon, un diu løøv licht steidig to yar fóotiing, yu wikt nich fon yam auf. nu kummet da oor jä'äger uk ins ë'ntelk, häbb't nicks fúunen af nicks dain. nu
5	fraiget de kaizder sin swóoger, wut yaa tooméen up 'e jacht wult? hi is nu wail fra'uelk uum da beiTH béener, dat hi daa hää, man hi is doch noch immer troorig uum siin wüüf, dat hii deer nicks fon wet. nu gunget ya dan oor di mítooren up 'e jacht, de kaizder un de


449.98 |1|
62.
kööniing un nimmet twein jä'äger mit. nu qua de kaizder, ya wult
15	jeeder biisúnner rid, ään sil saa weg, un dan oor sil saa weg, un dan thrääd sil saa weg, nich bíiooren. nu rit de kaizder gans gans fir 'nin de walt 'enóon, sa fiir hää hi éewiig noch nich wízzin. nu kumt him far, as won hii deer wit sjucht an 'n booem, as minsken gestált, dait stont deer. as yu dait nu sjucht, dat deer 'n minsk up 'n
20	hingst kumt, da fangt yu an to lóoepen wut yu saa loep kan, dat hiri heer dait stont tääftúut, hi hallet hiri aber bol iin mit sin hingst - da sjucht hi, dat dait 'n nacket minsk is un hää 'n bíitiik blóoederwäärk far hiri liif hángen, hi kan híri aaber gelíik dat yu 't is, man yu laúket sa eelë'ndiig uut, dat yu is bol nich too kannen, dat 'er 't 'n
25	minsk is. yu wet far


449.99 |1|
63.
30	nood aber nich weer yu weg sil, yu schüült all jeen dan booem, dat hi híri nich sjoo sil - ë'ntelk kumt hi doch bi hiri: "yu is 't nu juust, deer hi um socht, qua hi, yu qua aber nicks, yu slait hiri óogen fardille, sa scheemt yu hiri. hi tjucht sin rock auf un tjucht hiri dan oon. nu wul hi hiri up 'e hingst hilp, yu wul aaber gans
35	nich geern, yu ment noch all yu sil úumbroet wizze. da nimt hi hiri up 'e eerm un së'ttert hiri up 'e hingst dille. da fartä'ält hi hiri unnerwíis sin gans geschícht, yu is sin wüüf un hi is de kaízder, un hi snácket steidig mit hiri, man yu onst him nich feel, oors nich as wut hi hiri auffraígët. nu kummet ya mítoor'n in 't slos an, nu

dracht hi hiri up sin eerm weg in de slaíppiizël, da wart 'er gliiks 'n


449.100 |1|
5	64.
kóomërmäädchën na hiri too sant mit klooeder fon híriins, fon hiri éegen, deer da noch híngen häbb't in 't slos. nu mut diu kóomermäädchen hiri wask, un hiri heer aufklíp un hiri niil aufsníiTH, un da tjucht yu hiri gans saum oon in hiri kaízdërliik
10	klooeder. yu is aber gans still un snácket bol gar nich, un yu it uk siinlëTHig mit him nich an de tääfël, den dait itten, deer *yaa* íttert, dait kan yu nich fardríggë, yu it íidel wiil gøø'der, wiil wë'ttels, fon 't úuntjuug. hi bíddert hiri saa feel, yu sil mit him itte, man yu kan 't ni' doo, un dää 't uk nich, yu un diu løøv da ittert *ain* spiiz. nu
15	nimt hiri brooer Lion a'ufbiischeiTH fon yam, un gungt na sin wüüf un


449.101 |1|
20	65.
béenër too, un de ka'izder is gans fargnø'øgt dait hi sin wüüf un sin twein fë'nter hää; un diu løøv diu wikt yam nich, diu kaizderin hää aber man thriiuu |2| jeer |1| déernaa líbbet, un yu is sa
gottsfü'rchtiig wizzin, yu hää hiri áltiid biischä'ftiigët mit Gaad, an
25	all dait stoet un hóochmood hää yu nain plëzéer haivt.

