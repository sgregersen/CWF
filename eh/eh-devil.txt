[eh-devil]

20	449.190 |2|
Schutz gegen die Macht des Teufels.
-
3 |3| a'inmool |2| is der 'n óolen físker; fon toofö'ören fing hii álltiid
25	fisk nauch, nuu fangt hii áaber gans nain un is gans tróoriig won hii íinkumt. nuu fra'iget siin wüüf him, wut him failt, dat hii gans nain fisk fangt? nuu quaa siin wüüf jeen him, deer thuur hii nich tróoriig uum wíze, daa mii hii noch wail fang, óoder wut siin liin schiil häbt óoder siin hauk? - nuu gungt hii des a'ivens wíider weg
30	un séttert siin liin uut. des meens gungt hii weg un hállet yam - daa is der wíider nicks an. daa kumt 'er 'n swárten mon un fra'iget him, wéeruum dat hii saa tróoriig is, wut hii nain fisk fangt? won hii him dait farsprík wul, wut uunsichtboor in siin huus is, den sil hii fisk nauch fang. - daa thánket dan mon: all wut in siin huus is, dait wet
35	hii, deer is nicks farbórgen in siin huus wut hii nich wet: nuu quaa hii fon ee, uur 'n half jeer wul hii him


449.191 |2|
dait léever wut farbórgen in siin huus is.- nuu séttert hii siin liin uut un fangt fisk nauch, fisk mit góolen
5	óogen, un daa sint gans djuur. as hii nuu íinkumt, daa is hii gans fargnø'øgt. daa quaa hii jeen siin wüüf: "nuu häv wii fisk nauch". daa quaa dait wüüf: "huu gungt dait nuu den too?" daa quaa dan mon: "deer kaum farméen än óolen swárten mon un queid jeen mii, won iik him dait farsprík weil uur 'n half jeer, wut uunsichtboor in
10	uuz huus is, den sul iik fisk nauch fang; dait mut iik him uur 'n half jeer léever." - nuu is siin wüüf swánger - nuu quaa dait wüüf jeen hírii mon: "wult duu wail leiv, dat hii dait been hab wul, deer iik mit swánger gung, dait häv wii daa noch nich wust, dait hat dait farbórgens in uuz huus". - nuu sint yaa all beiTH gans tróoriig; -
15	nuu wul hii mit siin liin wíider weg un kumt bii 'n ool wüüf, daa fra'iget yuu him, huu hii saa tróoriig is? daa quaa hii, siin wüüf hää 'n lítken fent kríigiin; - den as hii físket hää, daa hää hii gans nain fisk fúngen, daa is der 'n óolen swárten mon bii him kíimiin, un haid him fra'iget, wut hii him dait farsprík weil, wut
20	uunsichtboor óoder farbórgen in siin


449.192 |2|
huus weer, den sul hii fisk nauch fang, daa haid hii thocht: in siin
25	huus weer nicks farbórgens oon wut hii nich wust, un wet dait nich dat siin wüüf swánger is. - daa quaa dait ool wüüf; dait is nicks, deer wul yuu him wail too hilp, hii sil 'n booet máckii, hii kan jaa sülst tímmer, deer sil hii mit dait been henóon gung un sil deer thwärs uur fárii naa dait ooer laun, un deer hää hii 'n ring, -
30	állmool won hii dan dreit, den kan dan swart mon dait been nich kriig. nuu mácket dan mon him 'n booet klooer, un daa gungt hii der mit dait been 'noon. as yaa nuu úpet wátter sint, daa kumt dan swart mon; - állmool, won hii naa dait been tääst wul, den dreit dan físker an dan ring, un den kan hii him nich kriig. nuu kúmmet
35	yaa an laun un kúmmet in 'n litk ool huus, deer sint äärm liúud oon. nuu fartä'ält dan físker siin schíksaal deer; nuu wul hii deer geern saa laang bliiv dat dait half jeer uut is, - un yaa häbt man *ain* bääd, deer deilt yaa him doch 'n bíitiik fon auf, dat hii mit dait been too léeger kúmme kan. as djuu tiid nuu uum is, daa fart hii mit siin
40	booet wíider naa huus.- wut sil hii nuu? fisk wul hii nich wíider, un yaa múttert doch brooed farthióoen. yaa sint áaber fargnø'øgt nauch, dat yaa yar been man hä'bbet. nuu sloot yaa raid mit óoren, un wult yar huus dílle nímme


449.193 |2|
5	un wult yar gø'øder mit yar booet deer weg feer naa dait ooer laun deer hii mit dait been wíziin hää. - nuu hää hii siin gø'øder der al weg, nuu gungt hii mit siin wüüf un siin been in 't booet sítten, un fáriit der uk weg. nuu gúnget yaa naa daa äärm liúuden too uum 'n góoden raid, weer yaa wit farthióoen silt? daa äärm liúud bä'ärget
10	yam saa laang, dat yuu gungt weg 'nin dait dorp, deer wúnnet 'n ríiken kóopmon, dan hää uk 'n hólthonnel. daa bídert yuu, wut yaa nain árbeit hä'bbet far dan mon un dait wüüf? daa quaa dan kóopmon fon jan, yaa silt man kúmme, dan mon kan hii good bruuk in siin árbeit, un dait wüüf, dait gungt uk allerweegen, weer yuu
15	man 'n dü'ühüür farthióoen kan. nuu gungt dan kóopmon bii, un lat yam än litk huus set. nuu líbet yaa gans fargnø'øgt un fraut yam dat yaa yar been híilen häbt.
