[eh-fr-quiddern]

20	447.244 |1|
Huu un wut da liuudën quiddërt up 't ooelaun Wangëroog.

Deer was 'n sëlschüp in än schippërshuus, dait mii wail thriuu
25	wücke (+) hooed wizzë, deer weerën fëntër un sjeelër, ain wüüf un twoo faunër; yaa seiten bii oorën un snackëtën saa wit hooed un wëg. mit ainmool kaum än ooel mon, d' alst fon de gans ooelaun, dan kaum an mit gërooez un queid:
"holla, wut racht 'er 't hiir? weit yum wit niis?
30

(+) im Flusse der Rede sagt man lieber wückë anstatt wüükuu.


447.245 |1|
35	I. wut sul 't wail niis reik? uuz ooelaun dait ligt saa farlatt deer kan nicks niis hooed kummë
II. weit yum dën wit niis, miin ooel?
dan ooel queid: niis naug, moo as too feel; deer sint liuudën kiimiin uut 't laun un doot huusseikën. häb yum dait noch nich heerd?
40	all fraigëtën: wut? wut quaa dan ooel?
II. och, leivët dan ooel mon nich hii liucht. düüluung is 't sunaívën

un toomeen is 't sunnëndii.
dan ooel: aah, wut sunnendii; bii ooel tiidën, as iik noch 'n fënt was, daa wuurd 'ër sunnëndii hiilën, man nuu sint da liuudën oors, uuz liuúef Gaad gont yaa nein dii moo in d' wüükuu, un


447.246 |1|
3.
yaa häbbët in siuugn diggë laang nich naug. is dait nicks niis?
10	II. wut feilt da liuudën, dat yaa huusseikën doot?
dan ooel: dait wul iik yoo wail tääl: da liuudën fon diik miit uus wail all far sliucht liuudën oonlauk, far hillërs un stillërs, far juddërs un heiTHën. yaa leivët, wut up straun kumt, dait wart stilliin, un da äärm nackët fariinsliuudën da weert dooed slain. un
15	saa muttërt yaa deer wail 'n iinsjooiin too doo.
II. bloot un bloot! hu kant yaa saa wit leiv?
dan ooel: dait wul iik yoo tääl: yar gans laun is ain grooet straun; un wii ooelaunërs kant nich biithank un hooedtääl, wut deer wail up


447.247 |1|
4.
yar straun kumt; man dait gøødër is oors un oors is yar wii; deer sittërt yaa in yar huuzuu wailfarwarët, dait nimmëns yam sjucht, un
25	mit glääd woodën un saum schriivën, deer kriigët yaa 't mit wëg. än fënt: häbbët yaa al wit kriigiin?
dan ooel: yan, wii kant wail heer, dat dr 'n uunërfariin fënt fraigët. 't racht saa klauk liuudën, dat yaa dait jil uut oors liuudën yar purs snackët oodër aufrückënt. ee, wut quiddër iik? liuugen un
30	biidriuugen, too feel fidërn, too min un too sliucht farkooepen, un mit falsk mait, too min anreiken, un dën flocken , dat ët riucht weer, dait is 't noch laang


447.248 |1|
35
5.
nich all; man dër weert seils stilliin, oorsmons wüüfër un faunër niimiin, deer yam nich too kummët; dait is yar straun un strannkën. un uuz liuúef Gaad (++) hää 't wail blaukët, huu diu uunschiil far

straungøødër oonlaukët is un uumbrooet.
dan fënt: mackiit yaa 't all saa in 't laun, miin ooel? dan ooel onst him: naa miin fënt,

5	(++) der Wangeroger würde nicht so sprechen; allenfalls so: uuz liuúef Häärëgott hää dait wail blaukët, dat yaa daa eerm uunschiiliig fauner as straungøødër oonlaukët häbbët, un häbbët yar eer biiraubët; wut 'n sün un 'n schan.


447.249 |1|
6.
biiwarii Gaad; in 't laun sint moo liuudën as hiir, un nich all sint strannkërs
15	diu faun suchtërt un queid: naa, naa, in 't laun mii iik nich wizzë, wii ooelaunërs häbb't 'er 't heil oors un bëttër.
dan fënt: fëntër, wult wii ins wëg in 't laun? yum sjeelërs gungët wail nich mit, yum duurt nich.
dait wüüf: wut weilën yum deer?
20	dan fënt: wii weilën huus bii huus ruunn gung un lauk, af wii nich fon yar straungøødër too sjooen kriig kuunën.
dan ooel: naa wut far gøødër weilën yum lauk?


447.250 |1|
25
(7.
dan fënt: naa d' wüüfër un faunër, dait kant yum wail thank. sil dan ooel uk mit? hii is noch krod naug naa siin ailt. un hii hää 't iivën quiTHiin, dat 't gans laun 'n grooet straun weer. weer kuunn 'en 't
30	strannkën wail bëttër leer as deer?
än sjeel: ee, uuz straun is dë moi nich wart. won dë wiin rooest un dait wattër hol is, won 't uum 't leevënt gungt, dën blift wail än schip; deer sit 'er 't up 'n saun un diu eerst tiid kan 't uut oorën gung; deer sint toom hoochstën sëx stuun tiit. wii sëttërt schip un
35	leevënt in dë woog, queelt uus as 'n huun, arbeidërt as 'n


447.251 |1|
8.
40	hingst, kriigët nich weit af druuch, un won 't dën an 't biitalii gungt, dën wult yaa uus 'n gëmeinën düühüür reik un in dë haun thruukii. wii fariinsliuudën, deer wii nacht un dii diu wiil see biiswalkët un daa brickërs un hooch thiiniings unnër daa oogën lauk muttërt, sil wii gliikë deils gung mit dë arbeitsliuud uut 't laun? wii beenër fon
45	diu see weert aisk widzët fon uuz grooet maam hirii weit eerms un

dait mit 'n widzsong, - woo thankët wail an slaip? man yaa in 't laun staunt bii yar diiwäärk, ittërt un drinkët too riuchtër tiid, un slaipët up yar wook bääd. sil schippërbloot nich moo wart wizzë as buurën sweit?


447.252 |1|
(9.
dan fënt: dait häst duu riucht quiTHiin, fëp, un fäädër?
10	dan sjeel: wut aabër strannkët wart thicht bii huus, dait is ooel wrëckholt. man fon än sliuchtën plonk is iisëlk feel gëprool. iik wul 't mit ain wood tääl: uuz straungøødër is too grof.
dan fënt fraigët mit läächën tuut: weilën yum nich, dat 'er 'n threemastër diooep liTHiin up straun kaum? dait weer jaawail too
15	grof, miin ooel?
dan sjeel: naa, in eernst, weeruum klagiit wii nich uur dait huusseikën?
dan ooel: klagii? dait klagii


447.253 |1|
10.)
mackët uus all dan farthreit. liuudën, liuudën, wult yum daa beenërtöög nich lait? ain klagët jeen dan oor, un iidër ain täält dan
25	oor siin gëheemliicheit uut un dää dr noch wit bii, deerfon kumt diu juuchs un sweer hooet. saa sin wii sülvën schiil, dat daa liuudën uut 't laun farthocht häbbët un wii häbbët uuz riucht farlirriin. dait keekëln únnër oorën brooet freeslaun siinlëTHiig feel schadër, un wut sint wii oors as frees? - saa gungt 'er 't in d' warlt. - man de
30	klock is sëx, iik mut hëniin, dait wattër sjuth, miin wüüf sil nich teiv un quiddër: huu kumst duu saa littii faraivën?
