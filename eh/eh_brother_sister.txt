Brüderchen und Schwesterchen


446.133 |2|

25	Brüderchen und Schwesterchen (Uebersetzung nach einer plattdeutschen Erzählung aus Oestringen)

aínmool is der 'n mon un 'n wüüf wíziin, daa haíden än fent un 'n faun. un daa quaa djuu maam jeen dju faun, yuu kuun wail naa 't mä'ärket gung un farkóoep hírii óoiier. daa quaa djuu litk faun, won yuu de path man wíider fiin kan 'niin. aah, quaa hírii maam, yuu
5	wul hírii 'n púudelk full slim booen mitdoo, daa kan yuu all wégstrii unnerwíis, deer kan yuu de path wíider bii fiin, won yuu wíider 'niin gungt. nuu gungt djuu litk faun un dan litk fent mítooren naa 't mä'ärket, un as yaa daa óoiier farkáft häbt up 't mä'ärket, un wíider 'niin wult, daa häbt daa duuv daa booen all úpfríttiin, daa kúmmet
10	yaa up 'n úunriúchten wii. daa lóoepet yaa 'n gánsen dii un kúmmet nich wíider iin, un kúmmet des aívens far 'n gróoeten walt, deer múttert yaa djuu nacht oon tóobreng. dan oor dii quaa dan litk fent: "won der nuu doch man wátter kaum, iik häb saa 'n thurst". daa kúmmet yaa deer bii 'n quell, deer is 'n pool, deer is 'n
15	brääd up spíikert, der stont úpschriiviin:
wer hier von diesem Wasser trinkt, der wird ein wilder Bär.

[kolom rjochts]
- dju quell - dait wátter wellt oder wéllent.


446.134 |2|
2
daa wul dan fent deer perdúu fon drink. daa quaa djuu litk swéster:
25	"och Gott, lait uus noch man 'n bíitiik fä'äder gung, wut der nich noch oors wátter kumt". nuu gúnget yaa noch 'n stuck fä'äder, daa kúmmet yaa wiider bii 'n quell, deer stont wíider 'n pool mit 'n brääd bii, deer stont up too lízen:
wer hier von diesem Wasser trinkt, der wird ein wilder Löwe
30 der wul dan litk fent nuu perdúu fon drink, un quaa, hii hää saa 'n thurst, hii kan nich lánger teiv. daa bíddert djuu swéster him doch no' saa feel, hii sil doch noch 'n bíitiik teiv, wut 'er nich noch oors wátter kumt. "ee, quaa dan litk fent, den wul iik nuu noch aínmool teiv, man won 'er nuu wit kumt, den silt duu mii farsprick, dat duu
35	mii drink lait wult". "ee, quaa yuu, den silt duu drink, duu miist uk weer, wut duu wult. as yaa daa 'n stuck fä'äder gíingen sint, daa kúmmet yaa wíider bii 'n quell, daa stont deer:
wer hier von diesem Wasser trinkt, der wird ein kleines Lamm.
daa quaa siin swéster: "deer drink duu den man fon, dait is der 't
40	best doch noch".


446.135 |2|
3
daa drínket hii deerfón, un as yuu hírii úumdreit, daa stont deer 'n
5	litk laum bii hírii. daa kricht yuu hírii húzebain fon hírii bein auf, un bint him dait uum 'e hals, un daa gungt yuu fä'äder mit hírii litk laum, un lat 'er 't gärs ítte. daa kumt yuu deer bii 'n grooet slos. daa klóppet yuu deer an, un bíddert, wut yaa hírii deer nich hab wéilen too thióoenen. daa quíddert daa liúuden fon jan, yuu sil man
10	herdíin kúmme, un hírii litk laum sil yuu in 'n schaípheck breng. daa quaa dan kö'öniing jeen hírii dan oor dii wut yuu far árbeid un bótschüppen doo sil, un won yuu úutgungt, den nimt yuu hírii litk laum állmool mit. as yuu daa grátter wart, daa wart yuu gans net, feel nétter as de kö'öniing siin faun. daa wart dan kö'öniing siin faun
15	deer saa dull up, un wul hírii géeren wíider weg hab, man dan kö'öniing mii hírii saa géeren liiTH, dan wul hírii nich wégjagii. daa wet yuu hírii oors nich too quéelen, un quaa: yuu is kronk, un yuu wart eer nich wíider bétter, eer yuu 'n stuck fon dait laum kricht. daa quaa dan kö'öniing "ee, den wult yaa 't slacht.


446.136 |2|
4
daa bíddert djuu faun de sláchter saa feel, yaa silt 'er 't doch lib
25	lait, un silt 'er 't mítnimme naa yar schaípheck, un silt oors 'n laum slacht. daa doot de sláchters dait uk. as yuu deer nuu gan' nich tróoriig fon is, daa määrket djuu kö'öniingsdochter dait wail, dat dait nich fon hírii laum wíziin is. daa biiluurt yuu hírii, won yuu díggen naa 't schaípheck gungt naa dait litk laum. daa quaa yuu an
30	dan kö'öniing, yuu wul 'n laum uut *dait* scha'ipheck hab, un daa gungt yuu weg un socht hírii *dait* laum der auf. daa bíddert djuu faun djuu kö'öniingsdochter doch saa feel, yuu sil hírii doch dait laum hool lait. "naa, quaa diu kö'öniingsfaun, duu häst mii aínmool biidríin, dait sil dii nuu nich wíider saa aúfgung". daa sjucht yuu
35	wail, dat dait laum 'er an mut. daa stont yuu des nachs up un gungt weg naa dait scha'ipheck, un hállet dait litk laum deer 'erdúut, un lat all hírii gø'øder in stick un lapt weg.


446.137 |2|
40
5
un as yuu nuu al gans fiir líipiin hää daa kumt hírii deer 'n mon too meit, dan wul hírii dait laum aufkóoep daa quaa yuu: naa, dait dää yuu ni', won hii hírii uk all dait jil reik wul wut hii hää, den dää yuu 't nich. daa gungt yuu noch än ein fä'äder, daa kumt hírii deer
5	'n róoeversband toomeít, daa quíddert "duu kuumst uus riúcht best, wii häbt juust aptíit an schaípflask. daa fallt yuu far yam up kniien, un bíddert yam saa feel, yuu wul géeren bii yam bliiv un bii yam thióoen un wul yar móoget wíze won yaa hírii dait laum man lib lait wult. daa quíddert daa róoevers: "ee, won duu bii uus thióoen wult,
10	den wul wii diin laum uk wail lib lait". nuu mut yuu yam úppas un máckii yam ítten tooriúcht, un mut daa róoevers all yar árbeid doo un yar huus farwárii. nuu is der uk aínmool mä'ärket thicht bii, daa bíddert yuu daa róoevers, of yuu deer nich weg mii? "jan, quíddert daa róoevers, won duu nicks fon uus náatääl wult un
15	wíider kúmme wult - oors must duu stäärv. "nuu, quaa yuu, dait
wul iik uk ni' doo". as yuu deer daa weg gungt naa dait mä'ärket, daa kumt yuu dait wátter farbíi, weer hírii bróoer fon drúnken hää, as hii too 'n


20	446.138 |2|
6
laum wúurden is. daa quaa yuu too hírii litk laum: "won duu der nuu ins wíider fon drunkst, den muchst duu wail wíider too 'n minsk
25	weer"; wul'ttuu dait ins doo? quaa yuu. daa quaa dait laum: "blää". daa racht yuu him fon dait wátter, un daa hää yuu hírii hood ni' moo haivt, daa hää yuu 't uut hírii haun drink lat't. un as yuu hírii daa úumlauket; daa stont hírii bróoer bii hírii. daa quaa yuu: "nuu kum man gau, dat wii der uut kúmmet naa uuz állers huus, nuu sin'
30	wii grátter wúurden unnertúsken, nuu kan' wii de wii wail fiin". un daa lóoepet yaa, dat yaa weg kúmmet; un as yaa in yar állers yar huus kúmmet, daa sint yar fooer un maam al dooed, daa hä'bbet yam dooed greemd, man yar gróoetfoor dan líbbet noch, dan fartäält yaa daa yar geschícht. daa gungt hii weg un racht dait an bii 'n
35	ámmon, un dan quaa dait wíider too de kö'öniing, un daa lat de
kö'öniing 'n gans deil seldóoeten kúmme, un daa múttert dan fent un
djuu faun mit un múttert daa seldóoeten des nachs daa róoever yar høøl wiiz. daa gúnget daa seldóoeten bii un schióotert deer 'noon

un nímmet yam all toomóoel gefángen. un daa

[kolom lofts]
gróoetmaam sagen sie nicht; sondern nur óomel


446.139 |2|
7
kríiget djuu faun un hírii bróoer all yar sü'lver un gool, wut daa
5	deev stílliin häbb't, un deer baut yaa yam 'n saum huus fon, un líbbet deer gans fargnø'øgt mit óoren bet an yar dooeth.
