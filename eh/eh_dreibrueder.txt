
449.221 |2|

Die drey Brüder
|3| a'inmool |2| sint 'er three fénter, three bróoriings, un daa twein daa hoolt yam gans klauk, un dan jungst dan sint yaa álltiid uur
25	hooed, as won dan duum is, dan hoolt yaa fon duum. daa wult yaa frii, daa twein, daa fídert yaa yar bab an, dat yaa wult 'n wüüf hab. daa quaa yar fooer, dat yaa sult eerst weg un sult wit farthióoen. daa gúnget yaa mit yar thréeen weg, daa twein gunget mítooren, un dan ään gungt alle'in, dan duum. dan kumt áaber bii än litk teev,
30  un dju teev fra'iget, wut hii árbeid hab wul? ee, kan hii kriig. daa gungt yuu mit him naa 'n bült holt too, dait sil hii all kort hau, un won hii dait dain hää, dat hii dait kort hää, den sil


449.222 |2|
hii wíider bii hírii kúmme. daa racht yuu him än gans deil jil.- daa twein kúmmet eerst iin, un daa fra'iget dan fooer, weer dan oor nuu wail is? - "ee, woo wet weer dan is, dan häbt yaa ja wail dooed slain". - daa kumt hii iin; daa kricht hii siin jil: "hii hää
5	nauch, deer is híngstschiit, nauch", quaa hii. daa quídert daa oor
twein, dait hää hii wis stílliin. - "naa, dait hää hii nich, quaa hii. - nuu fídert daa twein an, dat yaa wult nuu frii. daa quaa dan fooer, dat yaa súllen noch wíider weg, yaa múttert noch eerst wit farthióoen. daa gúnget yaa wíider mit yar thréeen weg; dan duum
10	gungt wíider naa siin teev un quaa, wut yuu nuu nain árbeid moo far 'im hää? - "jan, yuu wul him wiiz, wut hii doo sil. daa wiizt yuu him wíider 'n gróoeten bült holt an, dait sil hii wíider kort hau, un tooríucht máckii,


449.223 |2|
un won hii dait dain hää, dat hii dait tooríucht hää, den sil hii bii hírii kúmme. nuu, as hii dait dain hää, daa gungt hii wíider naa hírii too. daa kricht hii wíider jil. man yuu hää farwúnsket wíziin,
20	'n saum prinséssin wíziin, un nuu is yuu al wíider 'n half minsk. nuu biitállet yuu him noch moo jil as 't eerst mool. nuu daa gungt hii wíider weg heníin. man daa twein sint al iin, daa häbt nicks haivt. "yar brooer, weer dan nuu wail blift, quaa dan fooer, dan kumt jaa gans nich. - "ee, woo wet, weer yaa dan úumbrooet hábt, quídert
25	daa oor bróoriing, yaa häbt him nuu ja wail kríigiin, dait jil hää hii wis stílliin, wut hii 't eerst mool íinbrooet hää. - nuu kumt hii, - nuu kricht hii wíider saa feel jil, un licht dait up tä'äfel dílle: "deer häbt yum híngstschiit nauch"! (saa duum hää hii him ánsteld.). - "nuu kan


449.224 |2|
hi doch sjoo, quídert daa twein jeen dan foor, dat hii 't all stílliin hää; weer weil hii deer oors bii kúmme, bii sáafel jil. daa lánget
35	daa twein wíider an, dat yaa wult frii. "naa, quaa dan fooer, yaa múttert noch weg, dat yaa wit farthióoent. daa gúnget yaa wíider mit yar thréeen weg. dan duum fídert gaar nich an uum fríien, hii gungt wíider naa siin teev too: "góoden dii": wut yuu nu uk árbeid far him hää? - "ee, quaa djuu teev, hii sil
40	man mit hírii gung, yuu wul him dait holt noch wiiz, dait sil hii noch kort máckii. daa haut hii dait holt kort un daa gungt hii wíider naa hírii too, un quaa, dait hää 'ii nuu kort, dait holt. - "ee,

quaa yuu, nuu sil hii deer 'n grooet fiúur fon óonbeit, un won dait ríuchelk deeg bant, den sil 'ii hírii deer 'noon smiit. - "naa, quaa hii, dait kan hii nich doo, den yuu hää him tóofel (+) goods dain. - "jan, dait mut hii doo, un won dan bunk wiit is, den sil hii
5	(+) sie habe ihm zuviel Gutes gethan


449.225 |2|
dan bunk 'er auf kriig, un tääft him sil hii dan bunk wégsmiit uur de
10	schúller, man hii sil nich úumlauk. - nuu dää hii dait uk. as hii 't nuu dain hää, un as hii daa úumlauket, daa is deer 'n kuuts un deer sit dju prinséssin oon. daa racht yuu him 'n ring, deer hírii númme oon is, dat yuu him hab wul, deer hää hii mit spíilii sul, won yuu oors än mon hab sul hää.
15	hii is nuu in 't slos blíiviin bii de prinsés, man yuu hää oors än mon hab sul. daa pásset hii up, un daa quaa dju prinséssin, dat hii sil íiven bii hírii kúmme, dan wul yuu hab. dait wult yaa áaber nich geern hab, - hii hää in daa kláttiig klóoeder wíziin -. nuu kricht yuu him áaber. nuu weert 'er klóoeder mácket, kö'öniingsklooeder, as hii
20	hab mut. daa doot yaa dronk, un yuu queelt him, dat yaa wult doch ins a'inmool weg naa siin fooer. daa quaa hii, wut yaa deer weg doo wult, daa sint äärm. - - "ee, dait mácket nicks, quaa yuu. daa gúnget yaa in de kuuts sítten, un hii nimt siin ooel klóoeder bii 'im in 'e kuuts, un hii blift 'n bíitiik fon dait huus auf, un yuu gungt


449.226 |2|
'er weg. daa fra'iget yuu, wut yuu deer nich bliiv kan? - "naa, dait kan nich ángung, quaa dan mon, deer häbt yaa nain bäärgelíi too.
30	daa kumt hii deer uk, as yuu der is. - nuu, daa quídert yaa, daa bróoriings, nu kumt hii doch uk éntelk. daa mut hii únnerfiuur, mut hii brii kóckii. as 't daa a'iven is, as der 't daa gooer is, daa wult yaa uk ítte. daa wart 'er tä'äfel décket. nuu, daa mut hii úpliTHer, hii mut brii uut 'e krog hálii. as hii 't daa saa fiir hää, un
35	wul de píizel ípiin doo, daa falt hii dermít, un daa kumt 'er 't fon de brii úuter 't fät up 'e gruun (man dait hää hii bii móotwil

wéggittiin). daa kúmmet daa twein bróoriing un sloot him: "nuu kan yar fooer sjoo, wut 'i duum is, hii scheemt him gaar nich far dait frámmiit minsk, wut yaa deer häbt. nuu mut hii wíider weg un mut wíider 'n färsk fä'ttel (++) úpliTHer. daa kumt 'er 't wíider weg.
5	daa kricht hii 't up 'e tä'äfel, man der kumt doch brii in hírii schooet, in dait frámmiit minsk hírii schooet. daa kricht hii deeg sleeg fon daa twein bróoriing. nuu, as hii dait sleeg daa
(++) st. fät ful, eine Schüssel voll.


449.227 |2|
kríigiin hää, daa wul yuu too bääd. daa wiizt yaa hírii 'n píizel an; daa quaa yuu, dan píizel is good nauch, man yuu duur der nich
15	alle'in in slaip. - "ee, wut wul yuu den, quídert yaa, yaa häbt man twein píizel, un yaa häbt nicks haivt as sjéelfolk, daa häbt yaa nich géeren bii hírii doo weil. - "dan wul yuu juust bii hírii hab, dan, deer brii úumgittiin hää." - "wut yuu deer mit wul, mit dan a'infolt?" - "dan is good nauch, quaa yuu, yuu wul him bii hírii
20	hab." - daa doot yaa de píizel too, un daa gúnget yaa bíioorn up bääd. daa pásset daa oor up, daa oor bróoriings, daa la'uket saa döör de píizel. as der 't daa meen wart, daa sil hii úpstaun, un sil brii goor fiúur, un daa wul hii nich. daa tjucht hii him eerst siin saum klóoeder oon. as hii daa de píizel ípiin dää, daa farschrécket
25	yaa yam, dat hii saa hooch is; "yaa häbt him saa feel slain, quaa hii daa; - nuu quaa yuu, wut siin wüüf is, dat yaa häbt him saa feel slain, un nuu is hii saa hooch, nuu kan hii yam sloo, nuu is hii hírii mon; nuu silt siin foor un maam


449.228 |2|
mit yam gung, daa silt deer nuu ítten nauch hab. un yaa kant gung weer yaa wult, daa twein bróoriing. dan foor un maam kúmmet mit in de kuuts.
