[eh-daagoo]

Kö'öniing Daagoobértus un siin twein fénter Flóorens un Líiong


30	449.102 |2|
Kö'öniing Daagoobértus un siin twein fénter Flóorens un Líiong

Is aínmool 'n kööniing wízziin, dan hää 'n gans jung schiir wüüf.
35	nuu líbbet yaa 'n gans tíidlaang mit óoren súnner béener. nu breckt de kriich uut mit de turk, un hii mut mit all siin folk naa de turkíi. in diu wéeren tiid is siin wüüf swánger wúurden, man yaa wíttert der beiTH  noch nicks fon. as hii nuu 'n tiidlaang naa de kriich is, daa mä'ärket yuu, dat yuu swánger is, daa schrift yuu dait naa hírii mon

too, un hírii mon siin maam líbbet noch, yuu is hírii fent siin wüüf gans falsk, yuu mii yuu gaar nich liiTH. yuu fangt dan búdde mit dan breif up, un quaa, yuu wul deer uk ään bíireik naa hírii fent too, den wul yuu yam all beiTH
5


449.103 |2|
2
biiså'årg. dan búdde racht hírii dan breif uk. nuu gungt dan búdde
10	wíider weg heníin un lat hírii dan breif hool. diu ooel maam sant dan breif nich weg un yuu schrift uk nain. dan kö'öniing siin jung wüüf húppet all dii up 'n breif fon hírii mon, der kumt áaber nain. de kö'öniing wart de tiid laang, dat hii nain breif fon siin wüüf kricht, wet fon diu swángerschaft all nicks fon, hii schrift 'n breif
15	an hírii un schrift deer oon huu dait is dat yuu him gans nich schrift, daa kricht yuu dan breif uk fon him, daa täält yuu deer noch nain minsk wit fon, dat yuu 'n breif schríiviin hää naa hírii mon, un ment dan breif is nich úurkiimiin. nu schrift yuu deer wíider 'n breif up naa hírii mon too, un schrift dat yuu swánger is,
20	un won hii kumt dat yuu den wail al 'n been hää. nuu kumt dan búdde wíider bii diu


449.104 |2|
25	3
ooel maam. daa quaa yuu jeen dan búdde, hii sil hírii dan breif man wíider doo, yuu wul 't wail biiså'årg, yuu wul 'er wíider ään bii schriif. dan búdde wet uk nich oors as daa breíver weert biiså'årget. in diu wéerender tiid biifált (kömmt nieder - yuu biifált - dait
30	wüüf is biifíllen) diu kö'öniingín un kricht twein litk fénter. nuu schrift diu ooel kö'öniingin naa hírii fent too: nuu kan hii sjoo dat siin wüüf him úuntreoo is, yuu halt mit hírii úpperst kóomerdeener too, yuu is in de wü'ükuu kíimiin mit twein litk fénter. nuu kricht hii dan breif de kö'öniing, nuu schrift hii eerst 'n breif an siin wüüf, diu
35	ooel maam fangt dan breif wíider up. nuu thánket dan kö'öniing, dait mut doch weer wízze, hii kricht wíider nain breif fon siin wüüf. nuu is de kö'öniing gans in twíivelmood, un


449.105 |2|
40
schrift 'n breif an siin óoberst un uk an siin maam, un schrift an dan óoberst, won dait weer is, dat yuu twein litk fénter kríigiin hää, den múttert yaa hírii gliik aan farhéer 't laun uutjágii, den deer is
5	hii nain fooer too, den as hii fon huus gíingen is, daa hää siin wüüf nich swánger wízziin, daa hää hírii nicks feild, un dan upperst kóomerdeener dan silt yaa gefángen lidz, un won yaa siin raid nich biifóolt, stont in dan breif, won hii iinkumt, den múttert yaa all fon de troon (vom Hofe entfernt werden). nuu wul nímmens geern diu
10 prinséssin dan breif sjoo lait, dait stont yam all saa hooch (sie können es nicht übers Herz bringen) dait yaa dait úunschiiliig minsk wégjagii silt, un weítert nich weerúum. nuu kumt diu ooel falsk kö'öniingin uk mit hírii breif. nuu gungt diu ooel un dan óoberst mit yar bre'iver naa de kö'öniingin too. nuu reíket yaa
15


449.106 |2|
5
hírii daa breíver too lízzen. daa fallt yuu eerst in óonmacht, man
20	yuu farhállet hírii gau wíider, un quaa, won hírii mon saa gezínt is jeen hírii, den wul yuu siin will doo un wul weg uut hírii slos auf, man yuu is úunschíiliig. daa quaa dju ooel swéegermaam jeen hírii, huu yuu dait wail quídder kan, yuu sil man máckii, dat yuu mit hírii twoo hóorkiiner uut 't slos kumt, eer yuu noch moo úungeluck
25	óonriuchtert. as all dait folk dait in 't slos heert, daa sint yaa saa tróoriig, saa 'n good wüüf hää dait wízziin. daa weert 'er twein biidéenters biistéllt, daa silt hírii weg breng in 'n gróoeten walt mit hírii twoo béener. daa bíddert yuu noch eerst, dat yaa silt hírii hírii twein góolen ring reik, deer yuu fon hírii mon kríigiin hää. daa
30	ring reíket yaa hírii. nuu is dait gezínd saa good uur hírii, un sádelt 'n éezel, un deer sil yuu hírii up


449.107 |2|
35
set mit daa beiTH béener, deerúum dat yaa in dait laun nich wíttert, weer yuu weg sil: "diu prinséssin yuu wul hírii farlüchtiig mit hírii twoo béener". nuu kúmmet yaa mit dan éezel, un yuu séttert hírii

derúp mit daa twoo béener, un daa beiTH biidéenters gúnget mit. nuu fraíget yaa in dait stääd, weer de prinséssin weg wul? daa quíddert daa fon 't hof jeen daa liuud, dat yuu wul deer un deer weg naa dait plooets, deer hää de kö'öniing än litk slos haivt, deer
5	wul yuu too fargnø'øgen weg. nuu brénget daa twein biidéenters hírii fiir nauch 'nin dan walt 'noon, deer laítert yaa hírii looep. nuu hää djuu kö'öniingswüüf 'n gans ooel kóomerjunfer, yuu gungt nuu bii dan éezel, deer djuu kö'öniingswüüf mit 'nin de walt 'noon brooet is, un biilä'th dan éezel
10 mit ítten un klooederwäärk un fra'iget daa kúutsker weer dan wii naa dan walt gungt. daa quíddert daa kúutsker jeen hírii: únner *daa* booems mut yuu longs


449.108 |2|
15
7
den kumt yuu far 'n éngen wii, won yuu deer döör is döör dan eng wii, den gungt 'er 't 'nin 'e walt 'noon. daa gungt djuu ooel kóomerjunfer mit dan biilíTHiin éezel deer weg, nu brengt yuu him
20	far dii döör dan eng wii, nuu snuft dan eezel snuft all dan wii weer hii hooed kíimiin is as hii djuu kö'öniingswüüf der 'noon brooet hää. djuu ooel kóomerjunfer gungt wíider 'niin, un dan eezel snuft deer alleín weg un fint uk gelúckelk djuu kö'öniingswüüf. un dan biidéenter deer yaa hírii mit biischíiliichet häb't, dan kumt in 't
25	gevä'nknis. nuu irt djuu kö'öniingswüüf deer alleín in de walt 'erdúum mit hírii twoo béener, dan éezel farlát hírii áaber nich. nuu gungt yuu ään dii bii, un nimt hírii klóoeder, un mácket daa únner 'n booem 'n léeger tooriúcht, un licht hírii beiTH béener deer bíioor'n dílle un décket yam mit hírii mántel too. nuu thánket yuu,
30	yuu wul ins far plezéer up de éezel in 'e walt 'noon riid, nuu kumt yuu saa fiir in dan walt, dat yuu farbíistert mit hírii éezel, kan nich wíider naa hírii béener too fiin


449.109 |2|
35
(8)
nuu kumt yuu in 'n dii af three, fiaur nich wíider bii hírii béener. nu kumt 'er 'n løøv un fint daa twoo béener deer, nuu nimt djuu løøv ain fon daa béener thwäärs in 'er tuut un brengt him naa hírii høøl
40	un licht him bii hírii jung dílle. nuu gungt djuu løøv weg un hállet dan oor uk. nuu gungt djuu løøv lídzen, un hantéert sáafel míttaa

béener herdúum, dat yaa hírii éntelk títtert (an der Brust saugen). djuu løøv is saa klauk, dat, won daa béener sääd sint, den gungt yuu wíider weg deer yuu daa béener dánne hállet hää un it hírii deer staasääd (ganz satt) fon dait kö'öniingswüüf hírii ítten, deer
5	dan éezel hírii brooet hää. djuu kö'öniingswüüf yuu irt noch ímmer in 'e walt herdúum un djuu løøv ernéert daa béener ríikelk.

nuu wul wii ins 'n óogenblik stil swiig fon 't kö'öniingswüüf mit hírii béener, un wult ins tóolauk huu 't de kö'öniing gungt mit siin
10	kriich. de kriich is énniicht, hii hää de slacht wúnnen; yaa kúmmet


449.110 |2|
9
15	mit 'n grooet triiúnf too huus, hii is áaber gans mísselk dat hii siin wüüf nich fint. nuu stelt hii dan oor dii 'n grooet gástbot an dat hii de kriich wúnnen hää. siin maam yuu is d' állerúpperst deer up dan gástbot. nuu fraíget daa óoberst deer mit him in de kriich wízziin sint, weer siin wüüf is, daa wart dan óoberst ríipiin, deer
20	iin wízziin hää bii de kö'öniingswüüf: weeruum dat siin wüüf him gans ni' schríiviin hää? un hii him toolést schríiviin hää dat siin wüüf entbúunen is mit twein fénter un hää tóohiilen mit yar úpperst biidéenter? daa stont dan óoberst gans biiblíiviin too un quaa, deer wet hii nicks fon, hii wul weg un wul dan breif hálii deer de
25	kö'öniing him schríiviin hää, deer hää hii him fon farschrúcken, as hii siin wüüf aan farhø'ør 't laun uutjágii sul hää un dan bíideenter in 't gevä'nknis smiit sul hää, daa hää hii dait noch nich doo weil, daa weer siin maam kíimiin un haid quíTHiin


30	449.111 |2|
huu hii deer saa laang noch mit teiv kuun, dat hírii fent saa 'n líiderliik wüüf haid? nuu quaa dan óoberst too de kö'öniing: wut hii den nich ään breif kríigiin hää fon siin wüüf, hii hää noch nain
35 ágge dígge weg wízziin, daa hää yuu al schríiviin. daa quaa dan óoberst too de kö'öniing: dait deert mut naúer unnersócht weer, deer is fauteríi (Spitzbüberei) únner.

nuu wart 'er fórsket, woo daa bre'iver kríigiin hää un hää daa wegbrooet, nuu wart all dait folk fra'iget, daa quíddert yaa: dan un dan búdde hää daa breíver wégbrooet. nuu mut dan búdde der
hooed, mut far 't farhø'ør. daa wul djuu ooel al geern úutkniip, daa
5	thánket yuu, dait gungt uur hírii hooed. nuu kumt dan búdde far 't farhø'ør. nuu fraíget de kö'öniing dan búdde, wut siin wüüf him bréiver rooet hää, deer hii naa de post breng sul hää? daa quaa dan búdde, won hii mit hírii bréiver weg gíingen is den hää siin maam him ímmer
10


449.112 |2|
11
úpfingen: hii sul hírii dan breif man doo, yuu wul him óonsluut,
15	yuu wul der noch ään bii schriiv an hírii fent. nuu quíddert daa óoberst, dat hii sil siin maam deer s'laang hool in 't snácken, yaa wult weg un wult naa hírii kantóor too, wut yaa daa breíver nich fiin kant. nuu gúnget yaa weg naa djuu ooel hírii hus too. nuu fiint yaa hírii kooii un slúutert hírii schap íppiin, nuu fiint yaa all daa
20 breíver deer djuu kö'öniingswüüf schríiviin hää an hírii mon. daa kúmmet yaa mit daa bre'iver bii de kö'öniing. dan eerst breif dait is saa 'n nétten breif deer yuu him schríiviin hää: Gaad haid yar wunsk erhéerd, yuu biifúun hírii swánger", un in all daa ooer bre'iver deer schrift yuu hírii swángerschaft all fä'äder oon bet
25	saaláang too hírii lest tiid. deer hää de kö'öniing nich ään fon kríigiin. daa wart hii noch


449.113 |2|
30
feel tróoriicher; daa mut djuu ooel far 't farhø'ør, daa racht yuu hírii sülfst schíiliig. daa quaa de kö'öniing: yuu mut weg gung un mut him siinléTHiig nich wíider únner de óogen kúmme. nuu gungt djuu ooel wíider weg naa hírii huus too. 'n fárndeil jeers dernáa
35	daa fargä'ft yuu hírii mit gift, daa sjoot yaa all, dat yuu de úurhääber is fon de kö'öniing siin wüüf hírii úungeluck. nuu is yuu uut de wii. nuu sint daa twein fénter herán wúxen bii djuu løøv. nuu

hää 'n jä'äger in dan walt wízziin, un hää djuu løøv daa béener aúfniimiin. hii hää djuu løøv sweer 1farwúund, hii hää hírii schíttiin in de brust, as hii hírii daa fénter aúfniimiin hää, man 't is doch wíider heild. nuu farkáft dan jä'äger daa fénter far twíntiig
5	sü'lverling an 'n óolen pílger dan hat Kléemens, dan hää nain béener mit siin wüüf. nuu kumt


449.114 |2|
10	13
hii mit daa twein fénter iin, daa is dait wüüf dick toofrídder dat hii daa twein fénter hää. daa quaa hii jeen siin wüüf: døøp wult yaa yam nich lait, yaa wult yam elk 'n númme reik, deer sint yaa too grooet al too, too dø'øpen; dan ään wult yaa Flóorens nam lait un
15	dan oor Líiong. nuu gungt dan fooer bii un snith yar niil auf (yaa hä'bbet sucks grooet niil as dü'üvelsklau) un klíppet yar heer auf. as ool Kléemens dait nuu dain hää, daa sint 'er 't sucks twein schiir fénter as der man kúmme kan. nuu lat yar fooer yam álles leer wut yaa man leer wult, un jéeder fent hää 'n góolen ring uum 'e hals
20	hángen únner yar klóoeder, dan hää yar maam yam úumhingen, haítert de kö'öniing siin ring. deer hii siin wüüf rooet hää, deer stont de kö'öniing siin númme oon: D. B (kööniing Daagoobértus). nuu waxt daa fénter gau herán, dat yaa sint áchtiin jeer


25	449.115 |2|
14)
nuu fraíget dan fooer, wut yaa leer wult? nuu quaa dan Flóorens, hii kan sláchter weer, un yaa sint all beiTH saa sweer krodd, dat,
30	won yaa man fon kriich heert, den trillt all yar léevent. Líiong quaa gliiks, hii wul únner de jä'äger, dan is únner de jä'äger gíingen, Flóorens is áaber sláchter. won siin foor him jil racht, dat hii sil 'n kuu kooep, den gungt hii weg un racht dait jil uut far 'n fúugel, kaft hii 'n fúugel. nuu quaa hii jeen siin foor, wut dan fúugel ni' bétter is
35 as 'n fat kuu? dan fúugel kan yam wit fársjung un djuu fat kuu íttert yaa up. nuu quaa siin foor, hii wul him noch aínmool jil reik too 'n fat kuu, won hii dait der döör brengt, den kricht hii nicks wíider. as hii him dit nuu racht, nuu farmúnnet hii him dü'chtiig. "ee, thánket hii, won hii man wit naa siin góoediing kriig kan, den fra'iget hii

feel naa siin foor siin


449.116 |2|
5	15
unnerriúchten, ('t hää 'n gánsen swéeren kródden wízziin). siin foor racht him wíider 'n dü'chtiig deil jil too 'n fat kuu, (siin foor hää 'n sláchter wízziin) hii gungt deermít in dait stääd 'noon mit dait jil - nuu stont 'er 'n mon up 'et mä'ärket un hää íirzen hárnis un sáabels
10 tookóoep, daa fráiget hii dan mon, wut hii deer tookóoep hää?, daa quaa dan mon, daa hää hárnis un sáabels tookóoep. "ee, quaa hii, weer daa good too sint, weer 'n daa too bruuk sil? "hech, quaa dan mon, saa as hii 'n jung minsk is, daa kan hii jaa wail bruuk, den de Turk siin faun is farwúnsket in 'n barg, wut hii dait no' nich heerd
15	hää, deer licht 'n gróoeten riiz far dan barg, deer dan riiz uurwin kan, dee kricht djuu faun too 'n wüüf un wart súltan in de turkíi. nuu quaa hii, dait hää hii noch siinléTHiig nich heerd


449.117 |2|
20
16.
"ee, quaa dan mon, hii quaa dait déeruum nich, dat hii dait kooep sil, dat hii siin léevent déeran woog sil, den dait hää al monníicher rítter un gróoeven yar léevent kóstert. daa is Flóorens gans uut
25	him, daa racht hii him all dait jil, deer hii 'n fat kuu far kooep sil, "wut hii him deer djuu hárnis un djuu sáabel far doo wul? "ee, quaa dan mon, mit de hälft jil kan hii uk too. "ee, quaa Flóorens, dait wul hii him all géeren reik, won hii noch moo haid, rooet hii him noch moo. nuu kumt hii mit djuu hárnis un djuu sáabel iin. daa
30	kricht hii dü'chtiig schéllen (oder kúrren) fon siin fooer un maam, as hii déermit iin kumt, dat hii all dait jil deerfar rooet hää. daa quaa hii, wut dait sul, won hii moo haivt haid, den haid hii der noch moo far rooet, deer weil hii bol de turks kaízder siin faun mit win, man hii hää nuu
35


449.118 |2|

17
noch ään fä'äler, hii mut nuu noch ään góoden ríidhingst hab, den
40	is hii klooer, den farlángt hii nicks moo. deer wet hii noch nain ánkummen an 'n hingst, quaa hii. hii gungt wíider 'nin 't stääd

'noon, daa is 't híngstmäärket1. daa stont deer 'n mon mit 'n hingst up 't mä'ärket, dan hää góolen létter far siin haud, deer stont mit góolen létter far:
"dait ros pun tü'üver"
5	daa fra'iget hii dan mon, wut hii dan hingst farkóoep wul, hii hää 'n fúugel iin, deer hää hii sáafel pastóolen far rooet as far 'n fat kuu, dan wul hii him derfar reik, won hii dan hab wul. daa quaa dan mon, den sil hii dan fúugel ins hállii, wut dait 'n góoden fúugel is. nuu gungt hii weg un hállet dan fúugel un kumt mit dan fúugel. daa
10	quaa dan mon, dait is doch éegentliik too min, 'n fúugel far 'n hingst. "ee, hii sil 't man doo, quaa Flóorens jeen dan


449.119 |2|
15	18
mon, won siin fárnimmen fon státten gungt, den wul hii him too 'n gelúckelken mon máckii. nuu biúutert yaa mitóoren, nuu racht hi dan mon dan fúugel un dan mon racht him dan hingst. nuu gungt hii up dan hingst sítten un rit dermít 'niin. nuu wul dan hingst mit
20	him uur hell un uur dell, saa 'n stólten hingst. as hii nuu iin kumt, daa quaa hii jeen siin foor un maam, nuu is hii klooer, nuu silt yaa him man jil too wíssen, toomeenédder is noch nain dii den rit hii al weg. nuu rit hii dan meen al far dii weg, yaa reíket him jil mit, siin állers. daa quaa hii jeen siin állers, nuu kríichet yaa bol fon siin
25	gelúck too héeren óoder fon siin úungeluck, man hii hää ímmer good mood, un deer rit hii mit foort. fíirtennacht mut hii riid eer hii an dan barg kumt, deer djuu prinséssin oon sit.


449.120 |2|
30
19.
as hii nuu 'n stuck weg is, un kan dan barg íiven sjoo, daa stont deer 'n lítken swerg an 'e wii, dan quaa jeen him, weer hii weg wul. daa quaa hii jeen dan swerg, hii wul naa dan barg too, deer is 'n
35	prinséssin, yuu wul hii tóolauk, wut hii yuu nich erleíz kan. daa quaa dan swerg, deer sil hii jaa dánne bliiv, dait hää mónniicher braav keerl yar léevent al kóstert. "ee, quaa Flóorens, hii wul 't doch farseík. nu rit hii up de barg too, daa sjucht hii dan grooet riiz al fon fíirens. daa ropt de grooet riiz: wut wult duu kleiner
40	Erdwurm? dii nim iik too 'n méenbrooed." (x) (x) iik striid hiir iik striid

hiir fon wéegen miin allerliáfste Martsebílla". "dait wul iik dii biidü'üd", quaa Flóorens. nuu haut Flóorens saa grímmiig mit siin sáabel too, daa quaa de riiz: "won dait de súltan blauket, dat 'n paag jeen 'n os fecht wul! Flóorens haut wíider too un haut him 'n stuck fon
5	siin schilt. deer wart Flóorens siin hingst saa grímmiig fon un springt up him too un Flóorens haut him *ään* éerem auf. daa quaa de riiz:


449.121 |2|
10
20.
"déeruum dat duu mii ään éerem aúfslain häst, reik iik mii doch no' nich gevángen." nuu haut yaa wíider up óoren too un Flóorens fallt fon 'e hingst, un hii is saa kíttiig as de wiin un haut toom thrä'äden
15	mool too, un haut him dan oor éerem uk fon 't liif; nuu hää hii nich ään. daa bíddert hii Flóorens hii sil him siin léevent schenk, hii wul him géern gevángen reik, obschóon dat hii nich lib kan, dat hii nich ään éerem hää. da quaa Flóorens fon: naa, dait dää hii nich, siin haud sil de prinséssin hab. daa haut hii him siin haud auf, un
20		hangt 'er 't an 'n booem up. daa staunt all daa durns íppiin, daa kan hii 'nin de barg henóon gung. daa kumt hii bii twein kéerels: yaa silt noch fiaur too yam nímme, un silt 'n báruuch nímme, deer hangt de riiz siin haud an dan booem, un silt him all ä'fter naa gung mit djuu báruuch mit dan riiz siin haud. nuu kúmmet yaa
25


449.122 |2|
21
saa fiir, dat yaa doot 'n grooet íirzen durn íppiin. daa kumt hii in 'n
30	gánsen gróoeten sáumen píizel, deer sit djuu prinséssin oon in 't sneewiit, un daa farschrécket yuu hírii saa sweer dat yuu deer mińsken sjucht, dat yuu fallt in óonmacht. Flóorens springt naa hírii too un hílpet hírii up, un quaa jeen hírii, yuu sil man good toofrídder wízze, deer is de riiz siin haud, dan hää hii úumbrooet,
35	yuu kan nuu wíider bii hírii fermíilii kúmme. daa is yuu saa blii, dat
yuu hangt Flóorens gliiks 'n grooet góolen keed uum 'e hals. daa racht Flóorens hírii dan góolen ring deer hii uum 'e hals hángen hää. daa mut 'er gliiks 'n búdde weg naa de Turkíi too un hállet 'n kutsk mit sex híngster. daa licht deer saa 'n fraud in de Turkíi as

yaa dait heert, dat de prinséssin erleízd is, daa fart de kaízder sülst mit, un wul dait


5	449.123 |2|
22
sjoo dat 'er doch ään is in 'e warlt, deer de grooet riiz úumbrooet hää. as de ka'izder deer nuu kumt, nuu sjucht hii dait, daa licht siin
10	haud deer. daa gungt hii weg naa Flóorens un siin faun, un is sa fráuelk un quaa, Flóorens sil siin faun hab too 'n wüüf, un naa siin aúfstäärven kan hii de kroon äärv, den fénter hää hii nich. dan barg hää full gool un sü'lver síttiin mónniich fóoder, dait feert yaa all naa de Turkíi too. daa wart 'er 'n dii ánstimd too yar dronk.
15
nuu wul' wii dan dronk saaláang staun lait, un wult ins tóolauk, huu 't de kö'öniing gungt. de kö'öniing is noch ímmer farsáagt un tróoriig, gungt áaber all dii up 'e jacht, uum him de tiid too farwíilen. gungt ins ään dii up 'e jacht mit twein fon siin
20	biidéenters, kúmmet saa fiir in de walt 'noon dat yaa kant 'er


449.124 |2|
23
25	nich wíider 'erdúut fiin; sint gans fardwíllet. daa heert yaa 'n schööt, daa quíddert yaa too óoren: deer schíttiin wart, deer sint uk mińsken doch, dait doot jaa mínsken. yaa gúnget éntelk saa fiir, daa kumt yam deer 'n gánsen fíxen jä'äger in de meit, fráiget yaa dan jä'äger, huu hii deer kumt? daa quaa hii, hii gungt fóoken up 'e
30	jacht in dan walt. "yaa kant 'er nich wíider herdúut fiin, wut hii der nich 'erdúut fiin kan, wut hii yam der nich herdúut hilp kan? daa quaa dan jä'äger fon jan dait kan hii wail, saa as hii fon siin foor heerd hää, is hii in de walt grooet mácket. daa quaa dan kö'öniing, huu dait den tóogungt, dat hii in 'e walt grooet mácket is. "hii is
35	únner de lø'øven grooet mácket, un dait is dis løøv deer hiir bii him is, un 'n jä'äger hää mit djuu løøv féchtert um yam, hii hää noch 'n brooer, dait wet hii nich, weer dan is, dait is 'n slachter, un dan jä'äger hää djuu


40	449.125 |2|
24.
løøv sweer farwúund, déeruum gungt yuu up three bein. daa hää dan jä'äger yam farkaft an 'n óolen mon, dan hat Kléemens. nuu gúnget yaa dan wii all mit óoren hendö'ör in dan walt, un djuu
5	løøv gungt all farúut too snúuven, all farúut too snúuven, weer yaa weg múttert. as yaa nuu bol too dan walt 'erduut sint, daa sjoot yaa deer 'n wü'üfminsk tääft 'n booem staúnen, saa as yaa gúnget, saa farstéckt dait wüüf hírii, all gungt yuu far yam uur siid. éntelk toolést kricht djuu løøv hírii beet. daa gúnget yaa der all naa too,
10	de kö'öniing un dan jä'äger mit siin biidéenters. daa fraíget yaa hírii huu yuu deer in dan walt 'noon kumt. (yuu kan de kö'öniing áaber gliik, dat dait hírii mon is, man hii kan hírii nich.) daa fartä'ält yuu dait all, dat hírii mon naa de kriich biiríipiin is un dat yuu


15	449.126 |2|
25
swánger wízziin is un dat yaa dait no' nich wust häb't, un deer is all hírii mon siin maam schiil an, yuu hää hírii falsk wízziin, un yuu is
20 gans úunschíiliig wízziin. un daa hää hírii mon schríiviin, dat yaa súllen hírii aan farhø'ør too 't laun uutbreng; saa is yuu hiir in dan úungeluckelk walt kíimiin, quaa yuu, un hää hírii beiTH béener der oon farlíriin in dan walt. daa quaa dan jä'äger, hii is uk in dan walt grooet mácket, der hää hii hiir noch 'n wéerteiken fon uum 'e hals
25 hángen. daa kricht hii dan ring far 'n dii, daa is dait de kööniingín hírii ring, deer yuu fon de kö'öniing kríigiin hää. daa fallt de kö'öniing far yam up kníien: "yaa silt him 't doch fargívve, yuu is siin wüüf un dait is siin been, yaa hä'bbet all al far 't farhø'ør wízziin, siin maam, is de ü'übeldääter, yuu hää hírii uk sülst
30	fargíftert. nuu licht der saa 'n léevent as yaa in 't slos kúmmet, daa licht 'er saa 'n tóoriuchten, yuu kan áaber fon álles


449.127 |2|
35	26.
nicks ítte, yaa múttert hírii áltiid ree wéttel un krä'uter hállii úuter 't felt, íidel wiil gø'øder, deer ernéert yuu hírii nuu mit, dait is. yuu nuu wúnnen, un yuu mut áltiid alleín wízze, weer sélschüp is, deer gungt yuu áltiid fon auf. de kö'öniing is áaber sweer úpgemuntert,
40	dat hii siin wüüf un siin ään fent fúunen hää. nuu líbbet yaa saa in

aínsaamkeit mítooren foort; nuu kricht de kö'öniing uur 'n poor dii 'n breif fon de súltan, all da kaízder un kö'öniings weert nø'øget too siin faun hírii dronk deer is nuu 'n gewíssen dii too biistímd. nuu kumt dan dii den, nuu máckiit yaa yam all klooer naa dan dronk
5	too, djuu kööniingín wul áaber nich mit, yaa biiréedert hírii saa feel un bíddert hírii saa feel, yuu onst yam áaber weíniig, den yuu snácket nich moo as wut yaa hírii hoochnøødiig auffraíget. yaa bíddert hírii doch saa feel, dat yuu sil mit gung, éntelk farspréckt yuu yam 't doch
10


449.128 |2|
27
15	daa gungt yuu mit yam, man too ítten un drínken sil hírii nain minsk nøøg, dait kan yuu ni' doo. nuu kúmmet yaa den in dait slos an in de Turkíi, dait blínkert fon íidel gool un sü'lver. nuu entfángt de kaízder yam sülst. nuu fartä'ält de kaízder yam dait all, huu dait mit siin faun too gíingen is, dat 'n rítter siin faun erleízd hää uut de
20	barg fon 'n grooeten riiz, un naa siin a'ufstäärven den kricht hii sépter un kroon. nuu staunt yaa far de bíischof un weert toohóoep gívviin, un yuu hää dan ring uur de fínger, deer Flóorens hírii rooet hää. nuu kan djuu kööniingín dan ring gelíik. as yaa nuu toohóoep gívviin sint, daa quaa djuu kö'öniingin, yaa silt yam dan ring sjoo
25	lait. daa stont de kö'öniing siin númme der oon. daa kríiget yaa dan oor ring deerbíi deer dan jä'äger hää, daa sint dait a'inerlei ring, daa fiint fooer un maam yar beiTH béener deer


449.129 |2|
30
28
daa blíivet yaa sex wü'cke in de Turkíi, un as yaa wégfariit, daa racht hii yam 'n gans fóoder jil mit. Flóorens dan ä'ärvet nuu sépter un kroon won dan ool súltan dooed is, un dan jä'äger wart kö'öniing,
35	won siin fooer dooed is, dan hää uk oors nain béener. de kö'öniing siin wüüf hää man fiif jeer mit hírii fermíilii moo líbbet, da is yuu stúurven un Flóorens un siin wüüf, daa hä'bbet slö'ster baud un béener bíriin un won yaa ni'dooed sint den líbbet yaa noch.

as Flóorens nuu dju kaizdersdochter erleízd hää un is deermít in de Turkíi, daa sant hii 'n búdde mit 'n breif 'nin Fránkriik henóon naa dan mon, deer hii dan hingst fon kaft hää. nuu kricht dan mon dan breif. nuu stont in dan breif, daa un daa
5	hää hii än hingst fon him kaft mit góolen létter


449.130 |2|
29
10	far 't haud, deer hää hii him 'n fúugel far rooet, wut hii dait noch wail wet; won hii gelúckelk siin fárnimmen mit dan hingst úutriuchtert, den weil hii him too 'n gelúckelken mon máckii, un dait wul hii nuu. hii sil him úpmackii mit siin fermíilii un sil in de Turkíi kúmme. dait dää dan mon daa, mácket him up un gungt naa
15	de Turkíi too. daa wart hii deer 'n gróoeten heer un kricht jil un gø'øder nauch, Flóorens hää al huus un hof far him kloor máckii latt.
