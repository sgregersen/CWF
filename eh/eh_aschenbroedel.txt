
449.201 |2|
30
Aschenbrödel

der wúnnet a'inmool 'n gánsen ríiken éddelmon mit siin wüüf un thríiuu fa'uner. nuu kumt der 'n gans aisk krónkheit in dait laun, un

daa beiTH fa'uner weert kronk un stä'ärvet, un djuu jungst djuu blift uur, djuu wart wíider bétter. yuu is áaber gans biildschoon, daa liúuden häbt yam all deerúur farwúnnert, uur hírii schóonheit. nuu is yuu fíirtiin jeer, daa stäärft hírii maam. daa wul dan foor him
5	gans nich troost lait uum djuu faun, dat hii ong is dat yuu nich good ertrúcken wart. nuu hää yuu noch än ooel bop, deer sant dan foor hírii weg, yuu sil hírii ertrék; dit is áaber 'n gans ooel éegensínniig wüüf, un hää sülst uk twoo grooet fa'uner. diz faun djuu kan yam siinléTHiig nicks too sin doo, 't is álltiid farkéerd, un
10	won yuu den naa djuu ooel bop gungt, den kurt yuu


449.202 |2|
hírii dü'chtiig wit döör un stat yuu hírii fon hírii, un weer kumt dait
15	fon? dat yuu saa schiir is un daa oor saa aisk sint. un dan foor wet deer noch all nicks fon, den djuu faun duur him dait gaar nich klágii fon djuu ool bop. nuu lóopet daa fénter ste'idiig naa diz schiir faun, un gans nich naa daa oor, deer weert yaa hírii nuu saa falsk durch, dat yaa kant hírii gaar nich úutstaun. nuu kumt der
20	a'inmool 'n stuudént uum hírii, un fra'iget hírii, wut yuu him hab wul, as yuu too spatséeren is up de wii. daa quaa yuu jeen dan stuudént: deer sil hii gans fon stil swiig, deer mii yuu gans nich fon heer fon dait úungeluk, den hírii maam is dooed, un hää hírii foor hírii bii hírii ool bop, un yuu is saa strong uur hírii, un deer hírii
25	twoo grooet fa'uner too; won daa dait gewáar wúurden, den farge'iven yaa hírii. "weeruum", quaa dan stuudent, hii wul hírii jaa glúckelk máckii, óoder wut yuu him nich liiTH mii? daa quaa yuu wíider: deer sil hii doch man gans fon stil swiig, won yuu him uk liiTH mii, dait staunt yaa hírii siinléTHiig nich too, dat yuu him


449.203 |2|
too 'n mon kricht. "ee, quaa hii wíider jeen hírii, won yuu der uk swíiriicheiten bii hää, dan áppel, deer fääst hangt, deer yuu mit
35	sweer moi fon de booem kriig mut, dan is hírii doch feel liáver, as

dan, deer yuu únner de booem fint: "nuu kum, reik mii diin haun, un reik mii deer 'n túutiik up diin haun, den wul iik dii dait éewiig libbewa'il wunsk".

únner djuu wéerender tiid kricht hírii fooer uk än jung wüüf. nuu
5	häbt yaa deer wit fon mä'ärket, dat yuu wit mit dan stuudént too doon haivt hää, daa twoo fa'uner; nuu hää djuu ool bop hírii farkláffet an hírii fooer. nuu nimt dan fooer hírii wíider bii yam, - nuu kan dait jung wüüf un djuu faun óoren gaar nich fardríge, häbt all dii spektáakel. nuu sant hii hírii wíider naa hírii bop too, den
10	djuu ooel bop is saa le'idiig mit him, un kricht deer sweer jil far. man nuu is yuu noch swéerder únner de tucht as yuu farhä'är wíziin hää. yuu kumt bol gans too d' kö'öken nich herdúut too sjóoen, yuu mut all sweerst slíuchst árbeid doo, un djuu ooel bop gungt mit hírii twoo fa'uner naa all lúsbaarkeit, all wut der man is, un an hírii
15	wart nich thocht.


449.204 |2|
nuu flíucht der álltiid 'n wiit duuv uur 't huus. daa quaa djuu ooel
20	bop jeen hírii twoo fa'uner: wut dait doch wail too biidü'üden hää, dat álltiid djuu duuv uur dait huus flíucht, un álltiid únner daa köökenfínster séttert yuu dílle, yuu hää wis wit in sin: "doot dait fínster ínsen ípiin, wut djuu duuv hiir wail herdíin kumt, nímmet ínsen wit in yoo haun, wut yuu wail in yoo haun bícket! - ain nim
25	súcker in 'e haun un oor brócker wiG un den gúnget far 't fínster sta'unen far 't ípiin fínster." - djuu duuv djuu flíucht weg un hooed far dait ípiin fínster, man yuu kumt 'er nich herdíin.

nuu kumt 'er 'n láTHiider, - deer is 'n gánsen gróoeten dronk - un nø'øget yam deer too de dronk, djuu ooel bop mit hírii twoo fa'uner,
30	- "un den is der noch ain", quaa dan láTHiider, "*yuu* súllen yaa uk mit breng." daa quaa djuu ooel bop: yuu hää nich moo as twoo fa'uner, yaa kúmmet mit yar thríiuun. nuu tjoot yaa yam gans saum oon un gúnget naa de dronk. nuu sit djuu éddelmon siin faun bítter in de kö'öken too húulen, dat hírii maam dooed is. djuu ooel bop hää áaber, eer


449.205 |2|
5	yuu naa de dronk gíingen is, sex kruus áriit un sex kruus booen mídoorn smíitiin, deermít dat yuu doch wit too dóoen hää, wils dat yaa naa de dronk sint. nuu gungt yuu we' naa 't hof un gungt up hírii maam hírii gräft sítten. nuu fra'iget hírii maam hírii, wut hírii failt? daa wart yuu gans sweer ong, un wul weg looep; daa ropt
10	hírii maam úuter 't gräft:

"duu thuurst nich ong weer, 
hat nich de wiin dee der weit,
hat uk nich de húnne dee der kreit,
duu bist miin liúuef dóchter dee der schreit."

15		deer is 'n stok, un deer stont 'n booem an uuz hof, deer is 'n wiit duuv, djuu flíucht deer, djuu häb iik fúttert uut de haun, yuu sil dii deer too hilp, dat duu de kósboorst klóoeder krichst uut dan booem. daa tjoo oon, un gung naa de dronk". daa quaa yuu, yuu kan nich naa de dronk, yuu mut hírii áriit un booen fónoorn sámmel. daa is
20	de duuv al bii hírii un quaa: dait wul *yuu* doo. daa gungt yuu weg,
un yuu haut an dan booem, - daa tjucht yuu de állersómst síiTHen klóoeder oon dee der man in de wárelt sint


449.206 |2|
un djuu duuv gungt bii un sámmelt daa áriit un booen fónooren, un yuu gungt naa de dronk. nuu gungt yuu der weg heníin, un deer de be'izem stont, deer gungt yuu sta'unen. - nuu kumt der 'n úppaster un wul brénnewiin un bióor hálii, daa sjucht hii hírii deer
30	sta'unen, daa gungt hii weg in dan píizel naa de drónksliuuden, un quaa dat deer saa 'n sweer saum wü'üfminsk stont tääft de köökendúrn bii de be'izem, yuu is saa saum óontiinen as der nich ain up de gánse dronk is. nuu is dan kandiidáat deer uk mit únner, dee wailéer 'n túutiik up hírii haun rooet hää, - dan gungt nuu weg,
35	kricht hírii bii de haun, un wul mit hírii dons. daa rit yuu hírii looes un hii biihált ään fon hírii hánsken, daa sint mit góolen bla'umer

stícket. dan stekt hii in siin knápsäk, un yuu kletst weg heníin wut yuu saa klets kan. as yuu íinkumt, daa racht de duuv hírii de stok, un yuu gungt naa dan booem wíider too, un hangt daa síiTHen klóoeder der wíider oon un tjucht hírii alldíggels wíider oon.


449.207 |2|
nuu gungt yuu weg heníin wíider bii hírii árbeid, un de duuv hää hírii booen un áriit all fónoorn sámmelt, jéeder upsént. nuu is 't uk
10	al bol dii, nuu la'uket yaa daa drónksliuud al wíider in de meit, dat yaa iin kúmmet. nuu slait dan klok slait acht, nuu kúmmet yaa iin. as yaa nuu íinkummet, nuu is deer saa 'n lústern un 'n flústern un 'n snácken, wut dait wail far 'n saum minsk wíziin is, deer suks saum síiTHen klóoder oon haivt hää, dee dait gelúk nuu noch haid, dee
15	dan too deil falt, dan kandiidáat, saa 'n fíxen minsk, un is saa riik! daa quaa djuu ooel bop: "dait sil mii nii un wúnner doo, hii sant dan hánsken wis ruun, woo dan doch tóokumt?" - dan oor dii daa kumt der al ään mit dan hánsken; nuu múttert yaa all yar hánskens kriig, wut *dan* deer uk too pásset? - naa, deer pásset nich ään fon,
20	un yaa häbt uk gans suks stáatelk hánskens nich. nuu quaa dan déener; dat yaa häbt jaa noch 'n wü'üfminsk in 't huus jawa'il, *yuu* silt yaa ínsen raup. "naa, quaa djuu ool bop, yaa häbt noch ain in


449.208 |2|
de kö'öken, djuu thuurt yaa nich raup. - "ee, quaa dan biidéenter, dait is a'inerle'i, hii hää suks órder fon siin heer, all daa wü'üfer un fa'uner silt dan hánsken farla'uk.-

nuu múttert yaa hírii den éntelk herdíin raup. as yuu nuu in de
30	píizel kumt, bícket djuu duuv ímmer far dait fínster. nuu quaa djuu bop, yaa silt djuu duuv herdíin lait, wut yuu wail wul? nuu la'itert yaa djuu duuv too 't fínster herdíin, nuu gungt djuu duuv djuu faun up hírii schooet sítten, un bícket up hírii haun, un quaa daa jeen djuu ooel bop: "far fia'ur jeer hää dan kandiidáat djuu lílliinhaun
35	än túutiik rooet, un deer is de hánsken, un yuu is de ooel éehdüüvel

der túsken wíziin. nuu gungt djuu duuv weg mit de stok naa de booem un hállet hírii klóoeder, daa is djuu bop un daa twoo fa'uner saa falsk up hírii, un wult hírii tooprü'ügel, áaber dan biidéenter is der noch, un rä'ädert hírii. daa sant hii órder


449.209 |2|
naa de kandiidáat too, daa kumt hii mit 'n kuutsk mit sex híngster, un daa hílpet de biidéenter hírii in de kuutsk, un djuu wiit duuv
10	nímmet yaa mit, un dan kandiidáat dan is saa fargnø'øgt un saa fra'uelk dat hii hírii wíider fúunen hää. nuu fáriit yaa naa siin huus too, un doot 'n gánsen gróoeten dronk, un ooel bop in hírii twoo fa'uner weert der nich up nø'øget, un hírii fooer is in djuu tiid stúurven. hii un yuu, de kandiidáat un siin breid háliit yar
15	stjápmaam mit de kuutsk mit sex híngster.

húuzuu mácket, 
un béener kríigiin, 
un won yaa nich dooed sint 
den líbet yaa noch.
