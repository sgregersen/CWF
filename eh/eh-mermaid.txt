[eh-mermaid]

30	449.170 |2|
dait séewüüf.
da állers häbt naa d' straun too wíziin, un nuu quídert yaa too
35	daa béener: "wii häbt gans wit niischíiriigs (x) bla'uket!" daa quídert da béener: "wut häb 'm den bla'uket?" - "wii häbt 'n

séewüüf bla'uket, búve 'n minsk, un únner 'n fisk. daa fra'igeten wii hírii, huu yuu hiir in 't wátter kaum, hiir kuun yuu 't léevent jaa nich hool. wii que'iden too hírii: "lait ínsen sjoo, wut duu únner 'n fisk bist?" daa hau' yuu mit hírii steet búve 't wátter, un liit uus hírii
5	steet sjoo un hírii flüüt. daa quaa yuu, yuu weer farwúnsket hiir in 't wátter un must all dii spin: "iik weer in 'n gróoten barg farwúnsket, un daa kumt än matróoz un wul mii deer auf leiz uut dan barg, un hää siin ool kúnne deer lídzen up strooem, un hii kricht mii gelúckelk uut dan
10	barg, un wii kúmmet in dan kúnne. nuu séttert

449.171 |2|
hii de siils up un wii fáriit weg. as wii toomíd up see kúmmet, daa
15	kriig wii 'n gánsen swéeren ståårm, un uuz kúnne dan farúunglucket, un dan matróoz fardránket. nuu kumt der 'n gróoeten fisk, dan quaa: iik sil up siin riG sítten gung, hii wul mii 'nan 't laun smiit. nuu smit hii mii an 't straun, un siin steet is fargíftert, un saa fiir as hii dan steet uum mii too slúngen hää, sin
20	iik half fisk un half minsk. daa quaa dan fisk: "siizáa! nuu bist duu miin". - won yum mii nuu thríiuu drúpuuk blood fon 't allerjungst been in 't gans dorp in 'n gläs biischáf kant, den wul iik yoo 'n góolen weil un 'n góolen kúugel reik, un den sin iik wíider 'n minsk."-
25		wii que'iden, wii wult tóolauk, wut wii dait kriig kant, man wóner kumt yuu den wíider too sjóoen? --.
toomeenédder far de sun." - wii gúnget nuu wíider 'niin. nuu häb wii än nóoeber bii uus wúuniin, dan siin wüüf is swánger. djuu oor nacht derúp5 kricht dait wüüf 'n litk faun. nuu giing iik 'er weg,
30	un

449.172 |2|
bídert dait wüüf, yuu sul mii thríiuu drúpuuk blood doo uut dait
35	been siin nágel, den de nágel is noch ípiin. nuu quaa dait wüüf: "wut wult duu déermit doo?" nuu queid iik: "dait lait dii a'inerle'i wíze, deer kan iik 'n minsk mit rääd". nuu róoeten yaa mii thríiuu drúpuuk blood in 'n gläs. as iik dait haid, daa giing iik dermít weg

heníin. dan ooer meen far de sun daa gíingen wii dermít naa 't wátter too, daa búunen wii 'n bain an dait gläs, deermít, won yuu dait gläs nich kriig kuun, dat wii 't wíider too uus luuk kúunen. man yuu kreig ríuchtiig dait gläs, - yuu weer half too 't wátter wíider
5	herdúut - nuu dää yuu dait gläs ípiin, un strikt hírii mit dait blood únner de läft brust. nuu kumt yuu too 't wátter herdúut un is 'n gans minsk. nuu rooet yuu uus 'n góolen weil un 'n góolen kúugel, daa quaa yuu jeen uus, dat wii súllen naa dait ool slos gung, deer wúnnet hírii fooer, un súllen siin hingst un wain hálii, yuu weer saa
10	møød, yuu kuun der nich weg looep, man wii súllen 't jaa nich

449.173 |2|
quíder, dat *yuu* 't weer, wii súllen quíder, deer weer 'n minsk flau.
15	nuu giing iik naa 't slos too un hállet hingst un wain. as iik bii 't wátter kaum, daa seit yuu deer noch an 't wátter, daa hulp iik hírii up 'e wain, un foor mit hírii naa dait slos too naa hírii állers. saa bol as yuu mit de wain bii 't slos kaum, daa kaum hírii maam herdúut un kuun hírii glíik, daa huuld yuu far fraud. daa le'igen1
20	yaa gliik all yar tróoerklóoeder auf un tóogen bunt wíider oon. daa leig der saa 'n fraud in dait slos un in dait gánse laun herdúum, as yaa dait héerden, dat djuu prinséssin wíider kíimiin weer, den yuu weer in de kriich farmísket (xx). deer wuurd sex wü'cke in dait gánse laun herdúum fiird djuu prinséssin too éeren.

(x) etwas interessantes, kurioses
(xx) vermißt.
