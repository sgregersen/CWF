Tä'äfel dek dii


449.215 |2|
25	Tä'äfel dek dii.

|3| a'inmool |2| is der 'n mon, dan gungt állerwéegen 'erdúum. un daa lat de kö'öniing úutgung: hii hää 'n ra'idels, un dee dait raid kan, dan sil siin faun hab. daa gúnget 'er nauch weg un wult dait
30	úutfiin - un daa kumt hii bii än óolen támbuur. daa quaa dan támbuur, wut hii deer nich weg wul? - "ee, hii kan dait nich raid, quaa hii. daa quaa dan támbuur, den wul hii him wit reik. daa racht hii him än óolen hoot, won hii man an dan hoot dreit, den kan hii him wit wunsk, un än wúnsksäk kricht hii daa, deer kan hii
35	all mit wunsk, won hii deer an kumt. daa kricht hii uk än ool lamp. nuu quaa dan támbuur, won hii an dan hoot kumt, af an dan säk, won hii húnger hää, den mut hii quíder:

"tä'äfel dek dii".


449.216 |2|
5 den kumt deer fon állerhant ítten up; un mit dan hood, deer kan hii him állerwéegen mit weg wunsk, won hii deer an kumt. as der daa ret wíze sil (un hii hää dait raid kuun) daa swicht hii noch stil; daa wúnsket hii djuu kö'öniingsfaun mit him weg, un daa sint yaa in 'n walt, gans fiir weg. nuu, daa kríiget yaa uk húnger.
10	daa quaa hii, dat tä'äfel sil him dek. daa stont deer fon állerhant lécker ítten up, wut kö'öniing un suks liúuden brúuket. djuu faun wet nich, huu dait too gungt, yaa íttert deerfón, un daa wúnsket hii yam wíider in de kööniingspallast.- nuu, daa, as yaa deer sint, nuu pásset dait folk up, un yaa we'itert gans nich, huu dait tóogungt.
15	daa pásset yaa up, wut hii far gø'øder hää in siin säk. daa nímmet yaa him djuu lamp auf un dan hood. daa hää hii nicks, daa is hii gans farléegen. daa thánket hii, hii wul wíider naa dan ool támbuur too.- daa kan dan ool támbuur him, daa quaa hii too


20	449.217 |2|
de támbuur, dat siin gø'øder is nuu all weg, wut hii him rooet hää. - "hii sil tóolauk, quaa de támbuur, dat hii wíider in de kö'öniings pallást kumt, deer yaa 't him a'ufniimiin häbt. - -. quídert yaa too
25	him, wut hii deer wíider doo wul? daa quaa hii, hii wul siin gø'øder wíider hab. - "ee, wut hii deer mit wul? - "hii wul siin hood wíider hab. - un yaa häbt nich wust, wut in dan hood far túugent wíziin hää, deer we'itert yaa nicks fon; man hii wet et wail, hii wul siin hood wíider hab, hii hää nain hood úpet haud. dan kricht hii daa
30	wíider, daa quaa hii, hii wul siin lamp uk. daa quídert yaa, wut hii mit djuu ool lamp wul, djuu kan hii doch nich bruuk. - "jan, quaa hii, liácht mácket hii deermít. -
nuu, daa hää hii 't wíider all, daa gungt hii wíider mit siin gø'øder naa de támbuur too. daa quaa de támbuur, wut hii 't nuu
35	wíider kríigiin hää? "ee, quaa hii daa. daa quaa de támbuur: nuu kan hii feel jil farthióoen; daa,


449.218 |2|
deer siin gø'øder wégniimiin häbt, nuu kan hii daa fiir weg wunsk, un den kan hii him deer uk weg wunsk, deer yaa sint, man nuu mut
5	hii oors klóoeder koop. "ee, quaa hii, hii hää nain jil, dat hii dait koop kan. - "hii sil man an djuu lamp kúmme, den kricht hii uk jil un klóoeder; won hii dait den hää all, den sil hii daa klóoder óontjoo, den kant yaa him nich. nuu täält dan támbuur him, dat hii siin gø'øder farwáret, daa ool klóoder, wut hii nuu hää, daa sil hii
10	in dan säk nuu stik.-
nuu sint yaa deer in de frámmiit, dee hii yam weg wúnsket hää, deer siin gø'øder wégniimiin häbt. nuu kumt hii an siin hood, nuu wúnsket hii yam weg, man him nich bii yam, yaa we'itert dait nich, dat hii deer is. daa is hii deer in 'n huus far yam uur, daa hää hii uk
15	húnger, daa kumt hii an dan hood un quaa: "tä'äfel dek dii."
daa kumt deer fon állerhant ítten up; daa farwúnnert daa liúuden


449.219 |2|
20
yam, weer hii dait ítten hooed kricht. - "dait hää hii all bii him, quaa hii, dait ítten." daa fartä'ält yaa dait, un daa, dee hii wégwunsket hää, daa kríiget dait too héeren. daa thánket yaa, yaa wult uk ins naa dan minsk lauk, dan hää jaa saa kósboor ítten. yaa
25	kant him nich, hii hää oors klóoder oon. daa quídert yaa too him, dat yaa we'itert gans nich, huu yaa deer hooed kíimiin sint, yaa we'ilen dat yaa doch wíider in yar kö'öniings pállast wéeren. "aah, quaa hii, deer kant yaa jawa'il kúmme wóner dat yaa man jil úutreik wult. - "ee, quídert yaa, wut hii den hab wul, won hii yam
30	déertoo hilp kan? - "saa un saa feel, quaa hii daa. - "man yaa kant him dait 'er ni' reik, eer yaa in yar huus sint. -
daa fra'iget yaa yam, weer yaa wíziin sint? - "ee, dait we'itert yaa nich, quídert yaa daa. - siin hood halt hii uursíid un uk siin säk, dait kríiget yaa nich too sjoo, oors kant yaa him. daa kricht
35	hii dait jil, weer hii kloor uum wúurden is. daa wúnsket hii him wíider weg naa de ool támbuur


449.220 |2|
too. de támbuur fra'iget him eerst, huu 't him den gíingen hää? - "gans good, quaa hii, sáafel jil hää hii nuu farthióoend. daa wul hii
5	de támbuur deer wit fon reik, daa quaa de támbuur, hii wul nicks,
man nuu kan hii him noch a'inmool hilp, won siin gø'øder wégniimiin weert. nuu gungt hii wíider weg fon dan támbuur auf. nuu kumt hii wíider bii daa liúuden, un daa liúud kant nich weg fiin naa yar huus. daa klágiit yaa him dait, dat yaa we'itert nich, weer
10	yaa naa huus too fiin kant. - "jan, quaa hii, "deer is wail raid too, man yaa múttert him biitálii." - "ee, good, dait wult yaa géeren doo, quídert yaa. nuu re'iket yaa him dait jil al farúut, hii kumt an siin hood, un daa liúud kúmmet iin. hii gungt wíider naa siin támbuur too. -
15	nuu weit iik 'er nich moo fon - iik häb 'n good dénkkops haud
(+) siinléTHiig haivt, áaber nuu is 't oors. (+) ein gutes Gedächtniß.
