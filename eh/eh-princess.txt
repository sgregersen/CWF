Die verwünschte Königstochter

Der is ainmool 'n slos, un dait farfluchtert ya all, dat 'er 't deer saa swer spaukent, dat da liuden uumbrooet wert. dër slept all nacht ään mon oon, un 'n ächt bääd is der up stiTHi, un 't liacht bant, un
15	de tääfel decket mit itten un drinken, un pip in tobáck stont alles kloer, waskwatter un all. un as hi sääd is, da gungt hi to bäd, hi sjucht un heert nimmens. tusken ánelf un twüllef kumt 'er än in 'n keed, groet keed an de bein, un swart macket, dat hi lauket ut as hi kumt

449.13 |1|
dat hi wart 'er ong far.

(11)
25 da gunget ya weg na 't bäd un kriget him uter 't bääd un macket him dooed. da kummet 'er moo, all swart macket. un as de klock twüllef slait da muttert ya weg. diu oor nacht kumt 'er wider ään in dait slos, dan itt un drinket un gungt to bääd, man hi kricht sin part uk, hi wart uk umbroet un
30 as 't twüllef slait, da gunget ya wider weg mit yar keed

's meens daa hoppiit yaa, dat hi libbet un hi is doch dooed. nu is dër 'n sooedelmackider, dan lapt dan strait up un dille, deer wunnet än ooel wüüf oon in dan strait, yu wet all farkummen dingen. yu freiget dan soedelmackider wut him feilt, dat hi deer saa
35	feel (sáafël) up un dille lapt. "ee, qua hi, der kan yu him wail nich to hilp, wut him feilt." "yan, hi sil 't man quidder, 't kan wizze, dat yu him hilp kan." da qua dan


449.14 |1|

(12)
soedelmackider, hi is 'n geringen mon, un hää 'n wüüf mit sex
5	beener, un der is 'n farwunsket slos, der gungt altid 'n minsk weg to slaipen un all meeniing is hi doed, won hi dait utfin kan, hu dait togungt, den kan hi 'n gans swer jil farthioen. "ha, qua dait oel wüf, der wul yu him gau too hilp, der is 'n bunk, dan wul yu farban to ääsk, un dait ääsk wul yu him mitreik in 'n paapíir, un won hi deer
10	kumt to slaipen, den sil hi ruhig to bääd gung, man dait äsk sil hi erst strii eer hi to bääd gungt in dan of dan gong, man dan gong weit ik nich, un der kumt 'n groeten swarten mon, 'n groet ked an de bein un an 'e eerm slittiin, man hi mut ja un ja nich sprik, won hi spreckt den is 't farbii, un hi mut uk nich uplauk, still lidz, den kan
15	dan swart mon nein macht an him kriig. hat diu erst nacht,- diu twoost nacht un diu thrääd nacht gungt 'er 't uk sa.


449.15 |1|
20	(13)
diu thrääd nacht dan men den sint all da liud nischíiriig, wut hi libbet af wut hi dooed is, den ya häbbet him noch nich blauket. nu kummet da liuden up 't slos, nu is dër 't slos in foller floor, un fizenteert dait slos állërweegën, nu is dait slos gans in sin farig
25	stan saa as der 't wizzin hää. nu gunget ya 'nin de keller, der fiint ya hunnert un ain un sööventig dooeTH un deer sit da 'n gans schir net wüüfminsk, yu hää man i[v]en om, in 'n wiit siiTHen kleet, da fattiit ya hiri mit tweinen oon un hilpet hiri to de keller herdut, da is dait de kööniing sin dochter yu is farwunsket wizzin in dait slos,
30	un de soedelmackider kricht 'n thrääden fon dait gans kaptoel, wut in dait slos wizzin hää, un oel kööniing un siin wüüf da stä'ärvët nuu, un diu kööniingsdochter kricht 'n rittër ton mon, un deeruum dat


35	449.16 |1|
(14)
hii sa krod is un him sa wooget hää, un hi äärvet de kroon, (hi is ja nich fon kööniings gebløøt) un sin unnerdooenen miit him geern liTH
5	un won ya nich dooed sint den líbbët ya noch!
