
446.326 |2|

1
Tod des Tjark Janßen Tannen und Hanke Janßen Hanken in
10	Gröningen. 1813.

in de Frantsóozentiid wéeren wii all Rus gezínt, un farflócketen de Frantsóoz in abgrúnt der hill 'enóon, un húppeten fon dii too dii, dat wii erleízd wúurden fon de Frantsóoz. nuu múnkelt dait áltiid
15	as won yaa wégkaumen un dait weer doch noch saa fiir nich. der weer ään kummedánt un ään leevrantø'ør un halvstiig
kü'stkaanooniirs. nuu staun wii ään dii mit állen bíiooren bii än huus, daa heer wii in 't laun saa sweer schióoeten un le'iden, daa quaa ään jeen de oor: wul yum wail leiv, dat de Frantsóoz weg is,
20	dat de Rúsmon der is? daa quaa ään jeen de oor: laist uus booet aufslíipii un laist uus naa Fúunuux fárii, den kan wii jaa heer, wut de Rúsmon der is. daa quaa oors ään wíider: dait lait uus liáver lait, dait fiúur deer uus nich bant, dait thuur wii nich lösk. nuu quaa Hank un Thiárk: hílpet us der 't booet man auf,
25


446.327 |2|
2.
den wul wii twein weg naa Fúunuux, un wult tóolauk wut 'er 't deer
30	racht, wii kúmmet de sülf tiid wíider, wii wult weg un hooed. nuu fáriit yaa weg naa Fúunuux. as yaa nuu up Fúunuux kúmmet, daa kumt half Fúunuux yam al bii Híllerk siin huus in 'e meit, un quaa jeen yam: de Rúsmon is al in Olnbå'årg un tooméen kumt hii in Jéever, daa Frantsóozen deer nich too diistertéeren kúmmet, da
35	slait hii dooed; won yum nuu up Wangeróoch kúmmet, un yum gúnget nich bii un schióoetert de batteríi in de brant un smíitert de seínpool [seínpool der Telegraph] ni' dílle un ruugenéert de leevrantéer,

un la'itert all siin brénnwiin looep un siin míllii stjuuv; saa kum wii
tooméen mit fiif schü'üpuu un schióoetert Wangeróoch in de fia'uer heen in de brant; un wii wult gliik döör de kíiker lauk wut yum de Rus flag
5


446.328 |2|
3
uk fon der tuun stícket. nuu weert daa beiTH deer saa fraúelk fon in
10	dait booet, dat yaa drínket yam 'n hálven héerpuudelk. nuu kúmmet yaa den mítter 't booet an. hä'bbet yar dauk up too 'n flag. nuu gungt half Wangeróoch yam al in 't wad in 'e meit. nuu fartä'ält yaa yam dait den, wut yaa yam up Fúunuux úpdriin häb't. wut daa fon daa frech jung kéerels sint, daa gúnget gliik naa de batteríi,
15	jágiit de kü'skaanooniirs un de kummedánt der 'enúut. Hank un Thiark we'ilen dait áaber gans nich hab, un queíden: "fénter, la'itert dait, deer kan noch än ä'fterklap kúmme, dat wii uungeluckelk weert, dat de Frantsóoz noch wíider kumt, den sin wii uungelúckelk". "aah, quéiden yaa, wut fraig wii naa de Frantsóoz,
20	wii hä'bbet laang enaúch únner 't joch líiTHiin, den kricht 'n minsk siin fríiheit doch wíider un kan doch fárii." naa, deer wuurd


446.329 |2|
25	4.
all nicks naa fraíget, yaa ruugenéerden 't all. batteríi tooreíten yaa, kort un klein, dait íttelwirii smeíten yaa mit 'erdúum, líiten yaa flíiuug, kü'skaanooniir yar flint ha'uden yaa kort up twein eíner, yaa we'ilen 't saagáar in de brant stick, dait weílen daa ooel liúuden
30	nich hab, dat yaa dait doo súllen. seínpool sme'iten yaa dílle, un deer stiin 'n litk huus bii de seínpool up de hell, dait sme'iten yaa únnerste búvve bii de hell 'endílle. leeverantø'ør siin brénnewiin un wiin dait líiten yaa looep, míllii un riis sme'iten yaa uuráll. uur 'n áge dígge kaum de Frantsóoz wíider, daa súllen daa
35	kü'skaanooniirs a'ufleizd wíze, daa weer 't all tooríitiin. daa flúchtert 'n poor Wangeróoger schü'üpuu naa 't Hilgelaún, deer giing dan kummedánt mit, un quaa jeen Hank un Thiark: yaa súllen de schiil man up him smiit, hii haid 'n bre'iden riG, hii kuun 't den ja wail drígge.


446.330 |2|
5.
nuu ka'umen der three schedárms mit 'n Fúunuuxter schip. daa gíingen yaa naa fóoges too, (de fóoget weer daa määr (fr.maire); daa fraígeten yaa de fóoget, wéeruum dat yaa de seínpool dílle smíitiin haíden? daa quaa de fóoget: up órder fon daa twein Wangeróoger. daa wult de schedar'ms dan kummedánt hállii lait; daa quaa de fóoget: dan is weg, dan hää de batteríi úurrooet. daa
10	weert daa beiTH  Wangeróoger hállet too fóoges. nuu daa kúmmet yaa uk too fóoges. daa fra'iget de schedárms yam: woo yam deer óorder too rooet hää, dat de seínpool dílle smíitiin is, un de batteríi un de maagesíin ruugenéerd is? daa queíden yaa: djuu órder häb't de Fúunuuxters yam rooet.- "ee, den múttert yaa naa Aúerk too
15	mit samt de Fúunuuxter. -"ee, quíddert yaa, wut yaa deerúum naa Aúerk doo silt, yaa häb't 'er 't jaa ni' dain. -"ee, quíddert de schedárm wíider, yaa häbbt djuu órder hiir doch brooet." daa fra'iget de schedárms de fóoget, weer hiir de slúuter is? daa beiTH mińsken múttert sáalaang sit, dat yaa wéggunget, den múttert yaa
20	mit. daa mut Heinrich Nultiing (der damal. Schließer) deer hooed mit de kóoiis fon 't gat,


446.331 |2|
25	6.
daa daa three schedárms un Heínrich daa bróoeten 'nin 'er tuun 'nin 't gat, un daa wuurd 'er all thicht slíttiin, un daa 'n schíldwacht far der durn. daa gíingen de schedárms weg un farlaúketen de batteríi un de maagesíin. unnertúsken kaum det wátter, dat yaa
30	'endílle músten. daa wuurd de wain ánspond un daa wuurd Heinrich Núltiing hállet un daa three schedárms un de fóoget un hálleten yam uut 'er tuun úuter 't gat, un daa gíingen yaa up 'e wain, Heínrich un ään schedárm búunen yar haun. daa kaúmen yar wü'üfer noch húulen un schríien mit yar litk béener up éerem, man
35	yaa kreígen nich 'n wood mit yam too sprícken, daa híngster wúurden gliik de swü'üpuu rooet. as yaa daa up Fúunuux kúmmet, daa is deer 'n schedárm leútnant, daa weert yaa deer glik fon dan leútnant farhéerd, wut far Fúunuuxter dat yam djuu órder rooet

häbt naa Wangeróoch too. daa námmet yaa daa, deer dait dain hä'bbet. daa weert


446.332 |2|
5
7.
uk gliik all ranspetéerd naa Aúerk too mit Hank un Thiárk, man nich bíiooren, jéeder upsént up 'e wain. as yaa daa in Aúerk kúmmet, daa kúmmet yaa jéeder in 'n gat twein un twein. deer
10	síttert yaa eerst thríiuu wü'cke, eer yaa aínmool far 't farhéer kúmmet. as yaa daa éntelk far 't farhéer kúmmet, dan fra'iget dan úpperst yam, huuféel mińsken dat deer wail wíziin sint, deer yam djuu updrácht rooet häbt naa Wangeróog too? daa quíddert Hank un Thiárk: wail féertiig, fö'ftiig sint 'er wíziin. daa síttert yaa deer
15	noch 'n poor dii oder dígge in Aúerk, daa weert yaa naa Grö'nniing brooet. daa kreígen wii hiir órder, dat yaa wéeren naa Grö'nniing brooet. won de Wangeróoger den naa Fúunuux kíimiin sint, huu 't Hank un Thiárk wail gung sul un yar liúuden in Grö'nniing? -"aah, Hank un Thiárk haíden nain la'iger [nain laíger, sie hätten keine Noth,
20	keine Gefahr.], daa súllen wail wíider kúmme, man *yar* liúuden daa giing 't uur, - dait silt yaa man jeen de wü'üfer quídder, dat yar sjéeler silt wail bol wíider kúmme.


446.333 |2|
25
8.
daa leíveten wii dait uk all hiir, dat dait weer weer.- daa kúmmet yaa wíider far 't farhéer in Grö'nniing. daa fraíget dan úpperst yam wíider, wut deer up Fúunuux wail sáafel folk wíziin hää, deer yam
30	djuu órder rooet hää, as *hiir* in úumkreis staunt? (un deer sint man fiif, sex mon wíziin.) "ee, quíddert yaa, saafel mínsken sint 'er wail wíziin, as deer nuu mítooren sint." daa quíddert yaa, yaa häbt doch quíTHiin, der haíden wail féertiig, fö'ftiig wíziin". "ee, quíddert yaa, dait wíttert yaa saa genaú nich. (daa is de Fúunuuxter yárrens al
35	all dä'mpet mit jil, daa häbt yaa dait al wust, dat yaa nain laíger haíden, dat 'er 't Hank un Thiárk úurgiing.) daa schreívet da Fúunuuxter 'n breif hiir an daa twoo wü'üfer, dat yaa silt yam biirúuhiig, yar sjéeler kúmmet bol frii áge dígge dernaa kumt än biiriúcht an de fóoget, hii un siin faun un daa ánelf páalraat

Municipalräthe un de akjúngt un twein wáalsjeeler


446.334 |2|
5	9
daa sul'n dan un dan dóoetem (Datum) in Grö'nniing wíze. daa gíingen yaa uk all mítooren weg. as yaa in Grö'nniing kúmmet, daa gúnget noch eerst naa Hank un Thiárk too, huu yaa wail toomóod sint. daa kúmmt de fóoget eerst far 't farhéer: "wéeruum dat de
10	seínpool dílle ríitiin is un de batteríi ruugenéerd is? daa quaa de fóoget: up órder fon daa twein Wangeróoger. nuu daa mut de fóoget siin faun uk far 't farhéer. yuu quaa daa, dat de kummedánt häbt yaa wégjaget, yaa häbt all dick un duun wíziin, un häbt hírii noch mit 'n búrrel sloo weil. daa kumt de akjúngt dan mut far 't
15	farhéer. dan quaa daa, dat won de Fúunuuxters yam dait nich úpdriin ha'iden, den haíden yaa dait uk nich up Wangeróog tääld; un saa snácket daa ánelf páalraat un daa twein wáalsjeeler uk. as yaa nuu all aufhéerd sint, daa múttert Hank un Thiárk den far 't farhéer. daa kríiget yaa yar
20


446.335 |2|
10
úrtel, dat yaa múttert tooméen uum klock ánlf stäärv. daa weert
25	yaa wiider mit fiif schedárms wégbrooet naa yar gevä'nkenis, un yar gevä'nkenis is íppiin lat't, áaber an jéeder siid twein schedárms mit líTHiin gewírii. daa kúmmet daa Fúunuuxter noch, deer mit yam ranspetéerd sint, un reíket yam elk än5 túutiik. daa quaa Thiárk: das ist ein Judaskuß, am jéenen dii mústuu dii mit mii in 't gelít stel;
30	gungt uus as Jóozep, wii sint farkáft uum jil. un daa Fúunuuxter daa gúnget 'niin wíider naa yar huus, daa sint frii. daa laítert yaa Hank un Thiárk 'n pastóor kúmme, dan racht yam 't óoevenmool. dan pastóor hää de gánse nacht bii yam wíziin. 'n stuun fon toofö'ören eer yaa uut gevä'nkenis gíingen sint, daa hä'bbet yaa
35	dan song súngen: "Jesu meine Zuversicht." - un daa kumt pastóor un nimt in elk


446.336 |2|
11
éerem ään fon yam, naa yar riúchtplats too, un daa gúnget 'er
5	éeniig fon de Wangeróoger mit, all kant yaa 't nich oonlaúk, yaa biigle'itert yam áaber saa fiir naa dait lest wéertshuus all; fiiv gúnget daa man mit, dan ään siin swóoger un dan ään siin brooer daa sint deer al gliik flau wúurden in 't wéertshuus. as yaa deer daa kúmmet, daa is deer 'n kring fon seldóoeten slíttiin, wail 'n
10	dártiig mon, acht häbt schiooet sul, twein un twein; daa twein eerst häbt schíttiin, daa sint yaa no' ni' dooed wíziin; daa häbt oors twein schíttiin wíider. daa hää dan ään dooed wíziin, Thiárk no' nich. daa kumt dan thrääd un séttert him de flint up, 'e brust, deer is hii dooed fon blíiviin. ään hää twein schööt kríigiin, un ään hää three schööt
15	kríigiin. de kuul hää íppiin stíinen, deer häbt yaa up knii biisíttiin.
- daa


446.337 |2|
12
weert yaa der man saa 'noon stat't un weert biismíitiin. un
5	mínsken sint 'er bii dúuzenten wíziin. dan súnnendii derúp hää dan pastóor saa 'n príTHiiken haivt uur daa liuud dat yaa úunschiiliig too dóoeth kíimiin sint, daa is dan pastóor aúfsettert, him is gliik de kánsel farwíizd. three dii dernáa daa kaum dait schip fon Fúunuux mit all de Wangeróoger un de fóoget un siin faun, daa giing dait
10	fon all daa liúuden, litk un grooet: won Hank un Thiárk 'er man oon sint! - daa ánkert dait schip, deer káumen nain liúuden auf, deer kaum nain flag up, nicks of nicks. éntelk toolést giing half Wangeróog der 'n dílle, un uk Hank un Thiárk yar wü'üfer. daa kúunen wii 't wail sjoo, wii fra'igeten, weer Hank un Thiark wéeren,
15	kréigen áaber nain óntwooert. Thiárk siin


446.338 |2| 13
20	Ic'kmargreet slaug gliik in 't wad dílle, daa häv wii hírii mit twóoen heníin brooet. twoo nacht häbt yaa yar durns gaar nich too haivt, den wéeren yaa in *ain* huus too fraígen. bii daa sjéeler deer fon Grö'nniing kíimiin wéeren wut yar sjéeler quíTHiin haíden jeen yam, un huu yaa too dooeth kíimiin wéeren. leig 'n den íiven up
25	bääd, den leig 'er saa 'n jámmern un saa 'n húulen in 't lauch: haid iik naa Grö'nniing gíingen un haid 'n kníifall dain, den haid iik miin mon noch wail wíider kríigiin! saa hä'bbet yaa yam mónniich dígge un mónniich wü'ükuus herdúum queeld, éntelk músten yaa yam jaawa'il schick.
