[eh-aesk]

449.194 |2|

Ä'skenpuuster.
25	|3| deer |2| is 'n mon un 'n wüüf, un daa häbt twoo éegen fa'uner mítooren, un dju thrääd hat dju maam hírii stjápfaun un dan foor siin éegen. daa kumt 'er mool 'n dronk, un daa weert yaa nø'øget up dan dronk. daa máckiit yaa yam uk klooer, un wult yaa weg. daa quaa djuu ä'skenpuuster, djuu stjápfaun, wut yuu nich mit sil? -
30	"yuu kan doch man stil swiig, ä'skenpuuster". - daa gungt yuu weg un hállet áriit, un daa jut yuu in dait äsk. daa quaa yuu: won yuu daa a'ufsammelt hää, den kan yuu uk weg. un daa kan yuu nich a'ufsammelt kriig, thánket yuu. - un daa huult yuu - daa kúmmet daa thríiuu duuv, un hílpet hírii too sámmeln, man yaa sámmelt all
35	in yar krop. daa quaa yuu, yaa silt doch nich in yar krop sámmel, daa quídert daa duuv:


449.195 |2|
dait wult yaa uk nich, yaa wult yam in hírii pot sámmel. daa spiit yaa yam wíider uut yar krop 'erdúut in hírii pot. daa hää yuu yam all a'ufsammelt, deer djuu maam in 't äsk smíitiin hää. daa gungt yuu weg naa 't hof, naa hírii maam un hult daa bítter. daa quaa
5	djuu maam: "deer is nain húnne, un uk nain han deer der krøøt." - "naa", quaa dju faun, hírii liooef faun is deer. daa langt djuu maam än wíiten stok herdúut too 't gräft: "yuu sil naa dan booem gung, naa dan un dan booem, un deer sil yuu mit
10	dan stok jeen an sloo, den kúmmet three pak klóoeder deer herdúut too dan booem. - nuu is dait ain pak as de sun, dait tjucht yuu oon, un daa gungt yuu naa de dronk. - daa nímmet yaa hírii too dónsen, dat yuu saa net is, un daa pásset yaa up, dan lest dons, dat yaa silt hírii kriig, yaa wult wítte, wut yuu far 'n net faun is. man yaa
15 kríiget hírii nich,


449.196 |2|
yuu kumt weg wíider, un gungt naa dan booem too, deer hírii
20	klóoeder hánget, hangt yuu 't wíider up, un tjucht hírii ä'skenpuddelklóoeder wíider oon, ä'skenpuuster, un gungt weg heníin. daa we'itert yaa nich, dat yuu deer wíziin hää. daa kúmmet yaa iin fon de dronk. daa fartä'ält yaa hírii dait, dat deer saa 'n net minsk wíziin hää.- "ee, quaa yuu, yuu weer der uk wíziin.-
25	- daa kumt 'er wíider 'n dronk, daa weert yaa wíider all nø'øget, dju stjápfaun wul daa uk weg, yuu fídert daa uk an. - "ä'skensuddel sóotsensuddel, wut yuu deer weg wul? yuu kumt deer nich weg, yuu kan ä'skenpuust. - daa gungt dju maam wíider weg mit hírii pot, un hálliit dan pot wíider ful áriit, dait jut yuu wíider in de äsk
30	hendílle. daa quaa djuu maam: won yuu daa a'ufsammelt hää, den kan yuu uk up dronk kúmme. djuu maam hää deer nich an thocht, dat daa duuv hírii húlpen häbt. daa gúnget yaa naa dronk, un yuu gungt wíider bii 't sámmeln, un daa duuv kúmmet wíider, daa thríioo, un hílpet hírii, un yuu huult, un


449.197 |2|
quaa, daa duuv silt nich in yar krop sámmel. - "naa, quídert daa duuv, dait wult yaa uk nich, yaa wult in hírii pot sámmel. yaa hílpet

hírii un daa spiit yaa 't wíider uut in hírii pot. daa is hírii pot wíider ful, daa sint 'er nain moo. daa tjucht yuu hírii wíider saum oon, 'n pak as de moon, daa gungt yuu wíider naa de dronk, un eer yuu kumt, daa quídert dait folk, yaa silt úppas un silt hírii kriig.
5	daa nímmet yaa hírii wíider too dónsen, un as dan lest dons kumt, daa gungt yuu wíider weg naa dan booem too, hangt hírii klóoeder deer wíider up, un tjucht hírii ä'skenpuusterklóoeder wíider oon, hírii ooel klóoeder, un gungt weg heníin. daa kúmmet yaa uk fon de dronk, yaa we'itert nich, dat yuu deer wíziin hää. daa fartä'ält yaa
10	hírii, dat deer nuu wíider saa 'n sweer net minsk wíziin hää, saa saum, yuu häbt yaa wíider kriig weil, man yuu is doch weg kíimiin,


449.198 |2|
15	yaa häbt hírii nich kríigiin. "ee, quaa djuu ä'skenpuuster, yuu weer der uk wíziin, yuu haid hírii uk bla'uket.-
- nuu, daa kumt 'er wíider 'n dronk, daa weert yaa all wíider nø'øget, ä'skenpuuster uk, daa fídert yuu hírii maam an, wut yuu der uk nich weg mii? - daa quaa djuu maam fon naa, wut yuu yam
20	ánfider kan, yuu kan der nich weg, yuu sil man bii 't ä'skpuusten bliiv, un únnerfiuur. daa kricht hírii maam wíider dan pot ful áriit, un smit daa áriit wíider in 't äsk: "won yuu daa a'ufsammelt hää, den kan yuu kúmme. - un yaa gúnget 'er daa weg, un yuu blift iin, un gungt wíider sítten, un sámmelt daa áriit úuter 't äsk. daa
25	kúmmet daa thríioo duuv wíider, un hílpet hírii wíider too sámmeln. daa quaa yuu, yaa silt nich in yar krop sámmel; daa quídert daa duuv, yaa sámmelt uk nich in yar krop, yaa sámmelt jaa in hírii pot. - daa hää yuu yam daa úpsammelt, daa gungt yuu weg wíider naa dan booem, un tjucht hírii lest pak daa oon, as daa
30	stiir.


449.199 |2|
un daa quídert yaa up 'e dronk, dat nuu silt yaa úppas; won yuu
35	nuu wíider kumt, den silt yaa pik jooet, dat hírii schóoer deer oon sítten blift. - un dan ään blift 'er uk oon biisítten, un mit dan ään

gungt yuu wíider naa dan booem too, un tjucht hírii klóoeder auf; un hírii ä'skenpuusterklóoeder tjucht yuu wíider oon. daa gungt yuu wíider weg heníin. as yuu daa iin is, daa kúmmet yaa uk iin fon de dronk. daa fartä'ält yaa hírii, nuu hää der wíider 'n sweer net
5	wíziin. - "ee, dait wet yuu wail, yuu hää hírii uk bla'uket. "yuu hää noch ään schóoer in 'n stik lat't", quídert de ain.- nuu kúmmet yaa in 'n kuuts mit dan schóoer, un fáriit állerwéegen deer fa'uner sint, woo dan schóoer past? daa kúmmet yaa uk éntelk bii dat huus, deer ä'skenpuuster is, deer sint jaa uk
10	thríioo fa'uner, djuu thrääd häbt yaa ni' rü'ckent. un djuu ain djuu stekt hírii wit fon de foot auf, dat yuu de schóoer óontjoo kan, mácket hírii


449.200 |2|
15
foot lítker,- daa hää yuu him oon, daa fáriit yaa weg, daa kumt yuu mit in de kuuts, daa is yuu dait. daa duuv, daa kant snak, daa ra'upet daa duuv, as yaa wégfariit:
"dait is nich de ríucht foot,
20	dait is än schóoer ful blood!
daa mut yuu der auf, uut de kuuts auf. daa is hírii schóoer ful blood. daa quídert yaa, yaa häbt doch noch 'n faun - djuu wul djuu maam gans nich far 'n dii lait. up lest mut yuu hooed;- daa kan yuu him óonhab, daa is yuu djuu faun. daa ra'upet daa duuv:
25	dait is nuu de ríucht foot,
dait is nich de schóoer ful blood.
yuu hää him daa kríigiin - moo weit iik nich.
