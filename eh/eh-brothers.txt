[eh-brothers]

446.438 |2|

1)
Aínmool is der 'n óolen buur, dan hää three fénter, twein klauk un ään gánsen dúumen. nuu quaa dan alst, dat hii wul up re'izen, deer is 'n walt, deer hää hii heerd, deer licht 'n gánsen sä'ckel jil oon
25	biigríviin; won hii dait kriig kan, den kan hii 'n kö'öniingsdochter kriig, man deer licht 'n gróoeten booer far, dan farwáret 'er 't. nuu gungt hii weg naa dan walt too, nimt 'n hóofåårk un än gróoeten knúppel mit. as hii deer nuu kumt, da sjucht dan booer him fon fíirens al, dan brult dan booer saa sweer un lapt gliik up him too un
30	nimt him un smit him reezelvéert uur 't haud weg dat dan buurenfént wet fon ongst un nood nich weer hii blift. nuu lapt hii farschíuchtert herdúum un fardwíllet; nuu kumt hii únner 'n déevban. nuu kumt hii nich wíider iin. nuu thánket dan oor brooer: hii wul weg un wul lauk weer siin brooer blift


446.439 |2|
2)
- dan gungt nuu uk up dan walt an. as dan booer dan sjucht, daa is hii noch feel fargrílder as 't eerst mool, dan smit hii, dat hii licht 'n half stuun biidúuzd. dan fardwíllet nuu den uk in de walt, dan kumt
5	uk bii djuu déevban. nuu sint dan fooer siin twein fénter weg, nuu is dan duum noch iin. nuu mácket dan duum him uk up un quaa jeen siin maam: yuu sil him twoo dick stuk brooed reik. daa quaa siin fooer: weer hii nuu den noch weg wul, 'n a'infolt, hii kan nich mool 'n kúmme ful brii in píizel drígge af hii falt dermít in siin grooet
10	holsk, hii sul man iin bliiv un sul yar brii goor fiúur. hii hää dait uk heerd dat deer saa 'n gróoeten sä'ckel jil in de walt lidz sil. hii gungt nuu uk weg un nimt gans oors 'n wii. as hii nuu 'n stuk weg is, daa kumt hii bii 'n gans litk huus. daa gungt hii deerwég heníin, daa sit deer 'n gans ooel wüüf too spínnen. daa quaa dait


446.440 |2|
(3
ooel wüüf, huu hii deer hooed kumt? den deer kúmmet siinléTHig
20	nich feel liúud bii hírii; nuu wul yuu him doch noch wit reik, deer him good doo sil, den yuu hää wit fon de héxenkunst leerd, yuu wet siin gans sin un wil wut hii wul. daa gungt yuu weg un hállet him än kla'ivern thríiuublad 'erdíin, yuu mut hii in än dauk biiwø'øl, un dan mut hii on siin lääft nácket siid lidz, den hii kumt deer bii 'n
25	farwúnsket slos, deer kricht hii thríiuu stuur náchten. won hii daa dö'örhool kan, den wart hii 'n gánsen ríiken kö'öniing, farliúst hii áber dju thríiuublad, den is hii wíider äärm un blooet. nuu gungt hii siin gong, djuu ooel hex racht him 't gele'id. nuu sjucht hii fon fíirens dait slos al. as hii deer nuu kumt, daa ropt hii fon góoden
30 dii, daa kumt 'er 'n litk teev, djuu hää 'n gánsen láangen steet. daa quaa hii: wut yuu nain árbeid far him hää? daa quaa yuu fon jan, hii kan all hírii booems biisníiTH


446.441 |2|
4)
un biiha'u un biidóo dat yaa liik weert. únnertusken wart 'er 't a'iven; daa quaa djuu litk teev jeen him dat hii mut deer farnacht bliiv, yuu wul him 'n píizel ánwiiz deer hii on slaip kan, man half

twü'llef den kumt 'er saa 'n remóor, un hii mut nain wood sprik - man klock twü'llef is 't wíider weg, den is hii wíider frii. as hii des meens úpwacket, un stont up, daa kumt djuu litk teev al saa kíttiig herdíin lóoepen, daa is hírii grooet dick steet al weg un is al too de
5	knii än minsk. hii swicht áaber stil, un farwúnnert him 'er sweer uur, man hii quaa 't nich jeen hírii. as hii íitiin un drúnken hää, gungt hii wíider naa siin árbeid. as 't nuu wíider a'iven is, dat 'er 't tiid too bääd is, daa quaa djuu litk teev jeen jim: farnácht is der noch slímmer remóor as de fö'öriig nacht, hii mut áaber jaa nich
10	ain wood sprik, de héxen kúmmet mit grooet keed an de bein, un den dónset un sjúnget yaa, man prunt won de klock twü'llef


446.442 |2|
(5
is, den múttert yaa wíider weg. as hii nuu up bääd licht, daa kúmmet yaa un wult him too 't bääd uut luuk, un den sint yaa too 't fínster wíider 'nuut gíingen, un hä'bbet saa 'n stonk náalat't, dat hii him quíilii sul.
20	as hii des meens nuu wíider úpstont un gungt weg too ítten un drínken, daa kumt djuu litk teev wíider, daa is yuu al too de géddel ään minsk, hii quaa áaber nicks jeen hírii. nuu quaa yuu jeen him: nuu noch ain nacht, won hii djuu gelúckelk úurstont, den sint yaa gelúckelk liúud. des a'ivens daa unnerríuchtert yuu him noch eerst
25	gans deeg, dat farnácht silt yaa him wail too 't bääd uut smiit, un hii sil nich ain wood sprik, hii sil siin thríiuublad ríucht únner siin brust lidz. nuu, as djuu nacht nuu wíider kumt, as hii up bääd licht, half twü'llef daa kúmmet yaa, kúmmet too 't kóoigat 'erdíin, un dait mit saa 'n schríien un saa 'n éelend dat hii is in ongst un nood un
30	thánket: farnácht gungt 'er 't

[kolom rjochts]
- ik mut mii quíilii, ich muß mich übergeben, erbrechen. Das Wort
35	kömmt im praeteritum nicht mehr vor. Dann heißt es: hii hää spiid, hii hää him úurrooet.


446.443 |2|
6)
nich good. hii thánket áaber doch: sáalaang as yaa dii nich an 't léevent kúmmet, silt duu stil swiig. nuu ríitert yaa him too 't bääd uut un smíitert him up 'e gruun dílle un dónset uum him too. nuu
5	slait de klock twü'llef, nuu flíuuget yaa too 't fínster henúut dat yar heer stont täftúut as 'n píckquast. daa ra'upet yaa, as yaa too 't fínster henúut fliúuget: "huuhúu! wii ríidert farnácht noch döör busk un brook, dat de blóoeder déerfon stjúuvet". nuu is der 't des meens no' nich grau, daa gungt dju prinséssin al naa him too, un
10	quaa, dat hii is wail dü'chtiig møød, man farnácht siin spektáakel deer hii haivt hää mit daa héxen, déerfon is yuu nuu erleízd, un dait is fon djuu ooel hex, fon dait thríiuublad hooed kíimiin, un deer hää hii nuu 'n kóoii, nuu kan hii wéggung naa dait schap un sluut dait íppiin un tjoo kö'öniingliich klóoeder oon wolk dat hii wul, un
15	nuu sil hii deer bii hírii bliiv, yuu wul him too 'n mon hab, un hii sil hírii too 'n wüüf hab


446.444 |2|
(7
un dan sä'ckel jil, deer in 'e walt is, dait hat híriins, dan wul yuu nuu hállii lait, un hii hää sáafel biidéenter un sáafel kúutskers as hii man hab wul. nuu sant yuu der 'n wain weg mit sex híngster, un mit 'n gans deil folk un lat dan säck jil hállii. as yaa deer nuu
25	kúmmet, nuu licht dan booer derbíi, dan is nuu saa frooem un kleert mit siin foot, as won hii yam dait too quíder wul: deer licht 'er 't. daa grívet yaa 't daa up. as yaa 't úp de wain häbt, daa kant daa sex híngster dait mit gewált un blood íiven luuk. nuu kúmmet yaa dermít in 't slos an. nuu bäärget yaa dait jil weg un daa is hii
30	kö'öniing un yuu prinséssin. nuu quaa yuu jeen him: nuu wult yaa uk bol dronk doo. nuu quaa hii jeen hírii: ee, dait is all good, man hii mut uk doch noch wíider naa siin állers lauk un wut siin beiTH bróoriing uk kíimiin sint. nuu wart 'er 'n kuutsk ánspond mit sex híngster, daa fra'iget hii hírii, wut yuu uk mit wul? daa quaa yuu
35	fon ee, wis wul yuu mit. daa quaa


446.445 |2| 
8)
hii, yaa silt siin búurenklooeder uk in de kuutsk smiit, deer hii oon kíimiin is, dait doot yaa daa uk, smíitert yam in de kuutsk. nuu fáriit yaa den weg naa dait dorp too, deer siin állers wúuniit. as yaa bol bii dait lauch sint daa is deer 'n litk wéertshuus, daa
5	gúnget yaa auf uut de kuutsk, un gúnget 'nin dait wéertshuus henóon. daa liuud in dait wéertshuus da we'itert gans nich wut yam úurkumt, da falt up kníien far yam. daa quaa hii, dait thuurt yaa nich doo, hii hää deer mónniich kúmme ful brii up íitiin. daa mut yuu deer in dait wéertshuus bliiv, un hii tjucht siin búuren klóoeder
10	oon. daa gungt hii naa siin állers too, dan quaa siin fooer jeen him: deer kumst duu a'infolt ja, dait häb iik gliik jeen diin maam quíTHiin du sult wail mit 'n púckel ful schimp un schan kúmme, nuu bístuu jawa'il farhúngert, gung man weg un hállii diin fä'ttel brii herdiin, dáttuu wit too ítten krichst. hii gungt weg un hállet


446.446 |2|
(9
20	him 'n fä'ttel brii. as hii der mit up 'e drémpel kumt, daa háckiit (haket) siin groot holsk weeróon un hii falt dílle, siin fät kort un siin brii úpe thílle. daa quaa dan fooer jeen siin maam: deer kánstuu 't ja sjoo, hii is hii noch nich ain koon ólliiker (anders) wúurden as hii álltiid wíziin is. dan oor meen gungt hii wíider naa
25	't wéertshuus too, daa is hírii der tiid al saa laang wúurden, dat hii saaláang weg wíziin hää, daa mut siin kúutsker de kuutsk anspon, unnertúsken tjucht hii daa siin kö'öniingliich klóoeder oon, un daa gúnget yaa mítoorn in de kuutsk sítten, un daa jágiit yaa weg far siin állers yar durn. daa farwúnnert yaa yam saa sweer, wut dait
30	far 'n kuutsk wail is un quídert daa too óoren: hat wis ään fon yar klauk fénter, deer dait jil kríigiin hää, deer mit saa 'n kuutsk far yar durn kumt. as de kuutsk daa stil stont, daa hílpet hii hírii der auf, daa nimt hii hírii in de éerem un gungt mit hírii der 'niin.


35	446.447 |2|
10)
daa quaa hii jeen yam: wut yaa nuu quídert fon him, hii hää siin

liif un léevent too paun séttert, dat hii hírii wúnnen hää un siin bróoriing ha'iden mend, yaa we'ilen man mitaíns da sä'cker ful jil hálii un dan booer haid yam sacht derfár biitállet. un daa gungt hii bii un racht dan fooer 'n gánsen púudelk ful jil. daa wúnnert daa
5	állers yam saa sweer, dat fon saa 'n dúumsnuut dat deer noch saa 'n minsk fon wuurd, yaa we'itert nuu gans nich, wut yaa him un hírii toogóod doo wult. nuu quaa hii jeen siin állers: hii wul yam det best wunsk, un yaa silt yam nuu wit toogóod doo fon dait jil, un hii gungt nuu weg un wul mit djuu prinséssin dronk doo. nuu
10	gúnget yaa mit óoren weg un doot dronk dan duurt fiirtennácht laang. nuu tjúuget yaa béener mit óoren un won yaa nich dooed sint den líbbet yaa noch.
