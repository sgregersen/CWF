
446.86 |2|
10	*Dait* Óoelaun Wangeróoch.

Bii óolen tíiden daa weer 't óoelaun feel bétter as nuu. won wii bii de Wéster hel hendílle giińgen, den ka'umen wii eerst up 'n sméllen streek wiit saun, un den ka'umen wii up 'n gans gans grooet grein flákkens, deer stiinen fon allerhant blaumer. deer weer 'n grooeten
15	bre'iden slooet, dan giing gans naa de schü'üpuu too, deer fooren de

Wangeroger mit de jel 'erdíin, un bii winterdii den haiden wii der 'n stuck holt uur lídzen as 'n klomp, óoder wii musten gans naa búven too un músten him úumlooep, un dait weer uus alltoofeel uut de ríucht. dan slooet híiten wii fon de híngstswommels. won wiir
20	deer nuu den uur wéeren, den wéeren wii up grein fláckens, deer fíngen den eerst daa litk hell an, un al fä'äder dat wii deer nuu 'noon kaumen in de wéster duunen, al grátter wuurden daa dúunens.


25	446.87 |2|
an de noorder siid fon de wester dúunen dait híiten wii fon 't ba'ulaun. deer haid wailéer bii óolen tíiden än fóoget hü'ver oon seend, déeruum híiten wii 't fon ba'ulaun. den líipen wii fääder uum
30	west iin der dúunen saa fiir too de sníipiiker dúunen dait weer de lest dúunen. de sníipiiker dúunen híiten wii uk fon de sníipiik, dait weeren de lest dúunens up súuTHwest. won wii den buut der dúunen wéeren, den ka'umen wii up lammershéll, dait weer 'n gróoeten hóogen kábuukriG. dan strécket áaber de sníipiiker dunen fiir mis gans weg 'nan de
35	héddelkant, de káabuuketen wii súumertiids álltiid up. den deer

thicht an deer kaum de héddel un de blinóod, deer leígen de mengermáatiis álltiid mit fisk. 
túsken de sníipiiker dúunen un 't ba'ulaun deer leig 'n gróoeten óolen dúunen, dait híiten wii fon ool wäärf. deer mut
5	wailéer 'n lauch wíziin hab, deer hä'bbet yaa gans ste'inen fiúurhiirt


446.88 |2|
up gríviin un gans heil graup un heil grópstok (die Pfähle in den
10	Kuhställen), as won deer kíier stíinen hä'bbet, un ool íirzen tong hä'bbet yaa deer up gríviin. dait weer wail uur thríiuu fárndeil stuuns too guungen fon 't lauch auf bet naa de westerdúunen too. won wii nuu wíider naa 't lauch too gíingen, den ka'umen wii bii de súuTHer hells an, den gíingen wii döör 't lauch un we'ilen naa de
15	óoster dúunen too. nuu ka'umen wii bii de nóorder dúunen an bii de ooel fiúurbook an de bóoker kuul longs. bii de book deer weer uk än litk bookhü't, deer dan fiúurbeiter des nachs oon sliip.  man eerst kre'igen wii 't ooel hof, deer weer 'n síngel uumtóo, un än gans grooet durn, deer de dooeTH heníin driin wúurden. nuu gíingen wii
20	fääder in der dúunen henóon, den ka'umen wii bii de groot kuul, deer stont nuu de saalíin. buut de groot kuul deer weer Wangeróoch noch brédder as 't nuu in gánsen thwärs uur is. fon de groot kuul auf den gíingen wii naa de wíitheener tóttiik too, fon wíitheener tóttiik gíingen wii naa de trépduunen
25


446.89 |2|
fon de trépduunen ka'umen wii in 't wíinleicht, fon 't wiinleicht ka'umen wii in grootschéeder dúunen, fon grootschéeder dúunen
30	ka'umen wii in kletselléen, fon kletselléen músten wii thwärs uur naa de groot dúunen. buut de groot dúunen un kletselléen uum ooest iin deer leig beckerhéll. an dis kant de groot dúunen deer leig än hell alle'in, un 'n litk stuk deer fon auf deer leig Faukens Hóoi siin hell, un thwärs deer fon auf 'nin der dúunen henóon dait sint
35	íidel óoelfüüluuket hell, un buut Faukens Hóoi siin hell dai' hat de hóltiing, dait is an de a'uverkant. un den up de a'uver longs deer is de färst klúuzbalg, yuu is up 't níilaun un deer is de íilauner kuul bii, dait is up flak. nuu gung wii up 'e a'uver longs, 'n good stuk fon íilauner kuul deer is de techst klúuzbalg, den gung wii wíider naa 't

lauch too bii de nóorder tuunns, hiir hää de galg stiinen buut de noorder tuunns saa wit jeen de ool fiúurbook uur, man de fiúurbook


446.90 |2|
hää an de stra'unkant stíinen un de galg an de a'uverkant. fon beckerhéll auf un dait up straun longs den ka'umen wii
5	up schottsa'un, hat de lest ood fon Wangeróoch, deer is de groot balg, un uur de groot bálg deer licht 'n grooet rif, un an 't rif licht Miińzder ooel ooch. won wii fon schottsaun naa 't lauch gúnget, den kan wii all up de íGen longs looep; djuu íGen dai' hat de druuch kant fon Wangeróoch, deer is krauelshéll un súupstiTHii un der
10	mídgruun un de oosterbucht, dait lait wii up 'e läft haun lidz. won wii fon schottsaun kúmmet, den kriig wii áaber eerst de trooed, dai' hat 'n leicht, deer gungt dait stríckpath döör naa 't laun too, deer gíingen yaa fóoken oft ist neuer uur. un dait stríckmäärk dait wústen yaa fix, Tengshúuzender méllen hírii roo, djuu must an 'n
15	buurenhúus kúmme, saa musten yaa looep, den wéeren yaa toomíd up stríckpath.


446.91 |2|
20 túsken schiiliigóod un Míinzder ooel ooch deer is de JooeTH, un de ánkert yaa far 't njúubreck; njúubreck dait hat 'n saun, deer múttert yaa uur, un dait fóoerwatter wart biibóoket fon 't njuubreck auf naa 't gat 'n 't wreck too, un fon 't gat 'n 't wreck naa de breid leicht bet in 'e oosterbucht, un den ánkert yaa an 'e
25	mídgruun uur de tak. Won wii nuu ruun uum 't óoelaun looep we'ilen fon de búutkant uum an de bínkant longs mit leichst wátter fon de Blinóod naa Schottsa'un un den wíider tooríG, deer wéeren wii twein súumerlaang dígge too nø'ødiig, man nuu kan 'n 't in ään dii wail
30	doo.
