[eh-deceived]


449.183 |2|
10
Die betrogene Hexe.

|3| a'inmool |2| wúnnet der 'n ä'ärmen mon mit siin wüüf un twoo béener. dan fent is twü'llef jeer un djuu faun is acht jeer. nuu wart
15    dan mon kronk un stäärft. nich laang dernáa wart dait wüüf kronk un stäärft uk. nuu sint daa twoo béener alle'in. nuu hää dan fooer quíTHiin too siin twoo béener: "dan fent kan 'n góoden buur thióoen, djuu faun yuu mut Gaad un good mínsken únner d' eerm griip, dat yuu wit too ítten kricht". daa quaa dan
20 fent: "fooer, iik weit 'n góoden raid, ooel Péeter un Geesk wúuniit deer, daa yar huus is mit pü'üperkauk thä'cket, deer wul wii all dii weg too ítten, daa smécket éegentliik lécker". (+)
- "ee, quaa djuu litk faun, "Péeter un Geesk re'iket yaa nicks goods naa". "dait weit iik wail", quaa dan fent,


449.184 |2|

"dat dait héxen sint; iik wul yaam wail kriig. kum, wii wult weg úpet huus, un wult uus sääd ítte".
30		nuu ropt Geesk: "béener, kúmmet herdíin, un blíivet hiir, wii sint twoo ooel mínsken, djuu faun kan mii díggen up miin haud lauk un uum miin hals."
nuu gungt dait ooel wüüf bii un bet 'n grooet fiúur in de

bákauven, un wul bak, daa béener sjoot áaber gaar nain dóoii. nuu quaa djuu nóoebers faun too daa béener: "sil iik yoo wit tääl? djuu ooel hex djuu wul yoo farbán". - "och Gott, quaa djuu litk faun, "den laist (++) wéglooep". daa quaa dan fent: "deer sin iik noch
5	sülst mit bii".
nuu ropt djuu ooel wüüf yam herdíin: "kúmmet, hílpet mii, wii
wult daa brooed óonschiooet". (+++) daa quaa yuu too dan fent:
"kum, gung íiven up djuu schü'vel sítten, den wul iik et man farse'ik, wut iik daa brooed der uk
10


449.185 |2|

good óonschiooet kan, wut daa wail saa sweer sint as duu"? - daa quaa dan fent: "deer wul iik juust bii, gung duu der ins up sítten,
15	wut iik dii der wail 'nóonschuuv kan"? djuu ooel hex gungt der up sítten, daa schúuvet yaa hírii der 'noon, un daa gau de tuurf (++++) derfár. daa farbánt d' ooel hex in hírii éegen a'uven, un daa twoo béener daa gúnget mit all yar jil un gø'øder weg, daa weert dait riik liúuden.
20		as dan ooel mon íinkumt, daa is siin ooel wüüf nich iin. daa gungt hii naa siin nóoebers huus un fra'iget, wut yaa nicks fon siin ooel wüüf wíttert? - quídert yaa fon naa, yaa häbt hírii nich bla'uket. daa gungt hii wíider 'niin, un rit de a'uven ípiin - daa lidst der noch fon siin ooel wüüf hírii farbánd búnker in de a'uven.
25	-----
(+) besonders lecker
(++) st: lait uus.
(+++) hineinschieben in den Ofen
(++++) der Deckel vor dem Backofen
