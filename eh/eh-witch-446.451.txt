[eh-witch-446.451]

[Fairy tale on a man and a witch]


446.451 |2|
30
ainmool is der 'n fent, un dan fent dan reist, un da wart 'er 't djunk un hi hä noch gans nain hárbarg. da dwíllet hi herdum un wet gan' nich weer hi weg sil. da qua hi únner him sulst in sin a'iniicheit: weer hi nu wail weg sil? up lest da lapt hi 'erdúum, da kricht hi 'n
35	liácht to sjoen; da thanket hi: deer silt du up an. as hi da bi 't huus kumt da is dait hus mit pü'üperkauk thä'cket, man hi it der nich fon. da kloppet hi an; da quidert ya, wut hi wul? - ee, hi hä nain quartéer, wut hi deer nich wail bliiv kan? jan, quidert ya, hi kan hiir bliiv, hi sil 'erdíin kúmme. da qua dju oel hex, dat nuu silt ya d'
40	a'uven heit macki. da qua dju ain faun to him, dat deer sil hi oon, in

dan aúven. da wart hi gans tróoriig. aah, qua yu, hi sil nich trorig wize. da duurt dait saa laang, eer dan auven heit wart, dat dju ool hex mut mit da two fauner to bääd, un dju ain blift up mit dan fent.


446.452 |2|
da spiit dju ain deer mit dan fent úpbliiviin is, far dju ol hex hírii bääd. da fraiget dju ol hex, wut de a'uven noch nich heit is? da quaa dait spii fon naa. da te'ivet yu wíider 'n good koos. as 't 'n
10	good koos duurd hä, da fra'iget yuu wíider, wut hi noch nich heit is? da qua 't spi fon naa. dan gunget ya weg, dan fent un dju ain faun. da lidst ya wíder 'n good koos up bääd. da qua dju ol hex, dat ya silt doch man úpstaun, ya silt tóolauk, weer ya sint, ya sint wis al weg. ya staunt up, da sint ya weg, da quidert ya to dju ooel, dat
15	ya sint 'er nich moo. "ee, den silt ya yam seik mit óoren, weer ya wail sint. ya gunget mit yar twóoen weg. da qua yu, dju jungst hex, deer mit dan fent wéggiingen is, yu wul 'n bült hoo wize, un hi sil 'n fúugel derúp wize, man hi sil him nich kriig lait, un nu wul yu 'n djunken róckii uum yam kúmme lait. da gunget ya wíider weg
20	heníin, da beiTH faúner, da qua dju oel, wut ya


446.453 |2|
yam nich fúunen hä'bbet? naa, quídert ya, deer hää 'n djunken
25	róckii wíziin. ee, qua dju oel hex, dait häbt ya wíziin. - da múttert ya noch wider weg; - da qua dju faun to dan fent, dat nu sil hii än an wíze, un yuu än pool wátter, un wut ya him nu re'iket, dait sil hi all weg snúbbel. da kúmmet yaa un lócket: "piil, piil! da nimt dju hex híri fińgerhod un smit dju an dan too, dan snúbbelt hi weg,
30	man yu kricht him nich. da múttert ya wíider 'niin. da qua dju oel, wut ya nicks bla'uket häbt? -"naa, as ya häbt bi 'n pool wátter wíziin, deer swomd 'n an oon, "dait häbt ya wíziin, qua dju ooel hex. ya súllen dait wátter un dju an ánpacket hab. "ee, dait haiden ya, hírii fíngerhood haid dju an wégsnubbelt. - "ee, qua dju ol, den
35	mut yuu ins weg." "nuu kúmmet ya all, qua dju jungst hex to dan fent, man hii sil nich úumlauk, den sint ya frii, won ya uur dis nacht sint. da kumt 'er saa 'n rumóor, dat ya wéitert nich fon nood weer

ya weg silt, man yu kricht yam nich. frii sint yaa.-
