[Fifteen Signs before Doomsday]

446.109 |1|
Das *jüngste* Gericht
(s. Asegabuch.ed. Wiarda S. 273.)
15
dait sint daa füüftiin teikën, deer far dan jungstën dii kummë silt deer de hilliichë Hiirooniimus schriiviin fuun in daa juddërsk baukër.
20	dan eerst dii saa stigt all dait wátter feertiich faiTHëm buvvë all daa barg un stont gliikër wiiz as diuu muur deer fon steinër mackët is (baud) dan oor dii wart et gliik as diu sü'lviig schö'pfung (gestalt, form), as
25	et fon tooföörën weer.

446.110 |1|
dan thrääd dii fallt et saa diooep |2| oder siid |1| dat et nein oogën sjoo mii.

dan fiääd dii farsammëlt yam all daa fisk, deer in dait wáttër sint, toohooep, un ra'upët all too Gaad, un |2| djuu óorzaak wet |1|
5	nimmens as Gaad alleín.

dan fiifst dii bant all dait wattër fon de ooest fon de warlt bët too de wëst fon de warlt.

10	dan sëxtë dii saa sint all daa booem un all dait gäärs mit än bloodiigen dau biifingën.

dan sjuúgënst dii saa fallt all daa gëboidër fon de ooest fon dë warlt bët to de wëst fon de warlt un weert all toohóoep toobríckiin.

15
dan achste dii saa fall't dan stein wíidër dan stein un

446.111 |1|
20	toobrickët all tóo-oorën iin, un daa barg weert iifënt.
dan niuugënst dii saa kumt dër saa 'n grooet iirdbiiviing, as dër fon de warlt tooföörën nein wízziin is.

25	dan tiooenst dii wart diuu warlt wiidër brooet in djuu eegënst gestált deer yuu oon weer, eer uuz heer yuu an 't liacht riipiin haid.

dan ánëlfst dii saa gungt ain minsk wiidër dan oor un nein mon kan
30	dan oor ontwooert fon diuu nood un fon diu ongst, dën ëlk mon siin sin is biirooevët

dan twüllëfst dii weert farsammëlt all daa búnker up de warlt an ain stiTHii

446.112 |1|
5
dan thrëttiinst dii saa fallët all daa stiir fon dan hëmmël.

dan fiirtiinst dii saa stäärvët all daa liuudën un silt deernaa upstaun mit ooers klooedër.

10
dan füüftiinst dii saa bant de gansë warlt fon dë ooestein fon dë warlt naa de wëstein fon de warlt bët too djuu híllënpooert. won dën uuz heer kumt mit all siin ëngëls un mit all siin heilliichën, saa bívvet all diuu warlt as dait ëspën looef, won yaa him sjoot mit dait
15	krüüs un mit dan speer un mit fiif wuunn, deer hii an dait krüüs leiTH far uus un far all dait minskën gëslëcht.
