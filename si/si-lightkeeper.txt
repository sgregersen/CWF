[si-lightkeeper]

"The lightkeeper" from Th. Siebs, "Vom aussterbenden Friesisch der Insel Wangeroog" (Zeitschrift für deutsche Mundarten, 1923)

--

5. dan fiuurbeiter

dan fiuurbeiter bii miin juugendliiche tíiden, dan hiit Noltiin, dan giing aiventiids mit 'n iirzen stööfken, deer haid hii fiuur oon, up 'e näck un giing naa siin holten fiuurbook too. deer up weer en grooeten fiaurkantiigen behälter up, un den weer 't al íppiin, mit iirzen stängen, deer wuurd fiuur oon macket, mit kullen, dait weer 't eerste fiuur un must de ganse nacht ban; un den giingen wii aiventiids, won dan fiuurbeiter naa siin book too giing, den hüüsterten wii him dait kulle naa buven, saa feel dat hii nauch haid.
