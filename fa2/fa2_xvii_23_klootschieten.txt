
FA.II.XVII.23

Klootschießen

nuu mácketen yaa uurlóngs wíntertiids kumpeníi mítoor'n, de fénter un de sjéeler, jeen óoren too schióoeten, den ínsen uum jil, un den ins uum 'n frii gelách. den ha'id'n de sjéeler íinhoolers un de fénter uk íinhoolers. den gíingen yaa mítooren 'nin 't felt. den schóoten yaa fon de nóorder tuunns auf naa de grootdúunen, un fon de grootdúunen wíider naa de nórder tuunns. deer den farlíriin haid, dan weil wíider schiooet, den schóoten yaa wíider, den farlóoren da fénter. dait weer dö'örgaans all ain fermíilii. dait mácketen yaa den saa, dat 'n jéeder wun, un dat 'n jéeder farlóor. un won yaa dait schióoeten den dain ha'iden, den ka'umen yaa, de sjéeler ha'iden än flag, un de fénter ha'iden än flag. won yaa den uum än frii gelách schíttiin ha'iden, den fartíriiden yaa dait dan súnnendii deer den kaum. den na'umen yaa de féedel derbíi. den gíingen da sjéeler mit yar wü'üfer un da fénter mit yar fa'uner un fartíriiden dait in órntliikeit, un deer biisóopen ya yam siinléTHiig nich bii. dait weer dait klóoetschiooeten. dait frii gelách biidü't: dan klóoetschiooeter, deer farlíriin haid, dan rooet sex grooet uut, un da íinhoolers uk sex grooet, un dait wuurd all mítooren fartíriid, da farlíiuuzder saa good as da wínner.
