FA.II.XVII.7

Der Herodeskasten

Helterkö'öniinga'iven den gíingen yaa mit Heróodeskast ruun. fiiv weeren derbíi fon uuz schíppers, ään draug de kast. nuu weer fon bínnen in dju kast deer wéeren thríiuu púpper uun [sic] gans in 't wiit, dait súllen da we'izen fárstel uut Mórgenlaun, un ain pup weer der oon, dait haid 'n rooed sla'ipmuts up, dait sul Heróodes fárstel, un ään swárten ha'iden yaa der uk oon. nuu weer deer 'n dre'ier an, won yaa deer an dre'iden, den kaum Heróodes un la'uket tóo [sic] 't fínster uut. nuu wéeren der noch fia'uer sjéeler bii, three wiit, ha'iden än wiit hámmiin uur yar klóoeder oon. ään fon de sjéeler dan weer óontiinen as dait pup, deer Heróodes fárstel sul, un ään fon de sjéeler haid him gans swart ánmaild un haid 'n grooet wulst schípswäärk únner siin hals hángen, dait liit as júderbeed. nuu gíingen yaa der mit ruun, un in jéeder huus deer suungen yaa:

[verse in High German]

nuu kre'igen yaa 'n gläs síirup un brénnewiin, un deer giing än téller mit kríngel un wáfel bii ruun, deer naum jéeder sáafel auf as hi weil. nuu fíngen yaa an too sjúngen:

[verse in High German]
