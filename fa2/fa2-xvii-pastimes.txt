FA.II.XVII.22

Zeitvertreib

kóortspiiliin dait da'iden yaa noch wail. man yaa spílleten nich hooch, spil 'n ø'ørken. man yaa da'iden 't uk oors nich, as bii winterdíi, won yaa nicks too dooen ha'iden. deer se'iten yaa den far tíitfardriif bii mit yar piip toobák, un won 't tiid weer a'iventiids too drínken, den sche'iTHerten yaa uut. un den, won yaa drúnken ha'iden a'iventiids, den ha'iden daa ooel 'n huus, deer ka'umen yaa all bíiooren naa 't drínken, un den fartä'älden yaa óoren wit fon yar fáriin. dan ään haid sáafel lóoediing kábuuk kríigiin, un dan oor haid sófel kríigiin, un deer bróoeten yaa de a'ivens saa mit weg. klok acht giing än jéeder 'niin naa bääd. un da fénter ha'iden den 'n huus, deer fénter un fa'uner wéeren.

daa snácketen den fon fáriin un fríien, deer bróoeten daa de a'iven mit weg, un prunt uum acht gíingen yaa 'niin.
